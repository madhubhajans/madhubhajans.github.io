कससं होतया औदा |

लोक रोखून बघत्याती तीनदा 
वय सोळावं करत्याती निंदा
बाई ग, बाई ग, मला कससं होतया औदा ।।धृ०।।

न्यारा न्यारा हा ज्वानीचा रंग 
माझं शहारतं अंग अंग
बसे चोळी कसून । कुणी पाही टपून 
आहे म्हणत्याती रुपाया बंदा।।१।।

येता चाहूल ध्यानी कुणाची 
गती मंदावते पाऊलांची
धोका देते नजर । माझा ढळतो पदर 
कुणी बघतांना तरूण खंदा।।२।।

कधी होईन मी राजाची राणी 
वाया जाईल माझी ही ज्वानी 
रुप माझं बघुन । कैक जाती भुलून 
येती टाकाया प्रीतीचा फंदा।।३।।