होडी ने पैलतीरी

कोळी दादा होडी ने पैलतीरी 
जाते संतोषीच्या मंदिरी ।।धृ०।।

ती भेटेल रे गाठेल रे, त्या मंदिरी 
ती धावतेच पावतेच, या पामरां 
मार वल्हे जोराने पाण्यावरी ।।१।।

मी हात जोडते, तुला वंदिते महासागरा 
तू आवरी तरी, तुझ्या लहरी, तुफानी जरा 
चाले होंडी जोरात पाण्यावरी ।।२।।

त्या माऊलीचे संतोषीचे करीन पुजन 
हे रमेल मन, होता दर्शन करीन भजन 
हाले डूले पाण्याच्या झोतावरी ।।३।।

या पृथ्वीवरी आहे ती खरी, माय माऊली 
जो भक्ति करी, तयाच्या वरी, कृपा साऊली 
मधुकर दादा ठेवुनी घरी ।।४।।
