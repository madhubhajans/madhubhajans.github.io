प्रगटा सत्यनारायणा

अंतरी निशिदिन करीतो - आराधना 
प्रगटा प्रभो सत्यनारायणा ।।धृ०।।

पंचतत्वांचा खेळ सारा 
आहे विश्वाचा हा पसारा
तवकृपे त्या दूर सरती - विवंचना ।।१।।
दैव आमचे ते आम्हा हाती
कर्म करीतो ते दैवासाठी
संपणार ना कधीही - त्या याचना ।।२।।

पंचज्ञानेंद्रिये, जीवाशी
रोमरोमी तू वास करशी
लाभ होईल तो कधी ही - ना कल्पना ।।३।।

दाही दिशानी धरणी आकाश
जागोजागी तुझाच वास
या मधुभजनात हे जन तवं दर्शना ।।४।।