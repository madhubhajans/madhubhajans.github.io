अंतरी काही लपवू नका

अंतरी काही लपवू नको रे
पूर्णची आहे जाणूनी तो रे।।धृ०।।

भाव तुझ्या त्या चेहेऱ्यावरचा
नकली पडदा तो सत्याचा
ना टिकणारा फडफडतो रे।।१।।

डोले दुजा तर डोलसी तू रे
आस नसूनही बोलसी तू रे
नाटक ऐसे करशी तू का रे।।२।।

सद्गुरु तोची अंतर्ज्ञानी
फसवील त्याला कैसे कोणी
तू अपराधी सावध हो रे।।३।।

धरी चरण तू जावे शरण रे
शरण आलेल्या नाही मरण रे
काय मनी त्या बोलूनी जा रे।।४।।

आहे गुरु तो मानसी तू जर
श्रीगुरु तर मायेचा पाझर
मधुभजनाने न्हाऊन घे रे।।५।।