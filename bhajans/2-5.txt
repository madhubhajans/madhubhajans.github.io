-चिरशांती-

संपली श्रीगुरुंची भ्रमंती ।
आता चिरशांती घेती ।।धृ०।।
दिवसा रात्री श्रीगुरु फिरले ।
श्रीदत्ताने चरण झिजवले ।।
धावले भोळया भक्तासाठी ।।१।।

कधी रमले ते डोंगरमाथी ।
भक्त तयांच्या पाठी पाठी ।।
संपल्या साऱ्या गाठी भेटी ।।२।।

श्री दत्ताचा तो अवतार ।
नाही जटांचा त्या शिरी भार||
भाविकांच्या घरी प्रेमे जाती ||३||

लाखो जनांची एक ती माय ।
जन प्रेमाने धरीती पाय ।।
ही पूर्व जन्मीची नाती ।।४।।

प्रेम निरंतर त्यानी दिधले ।
दुःख कसे ते आता कळले ।।
जन मधुभजनात गाती ।।५।।
