जगजेठी पावला

देव जगजेठी - जगजेठी पावला ||धृ०।।

इंद्रायणीच्या काठावरती । 
देहुगाव सारा जमला ।। 
रामकृष्ण हरी त्या मंत्राने । 
परिसर सारा गजबजला ।।
तुका वैकुंठी - वैकुंठी लोपला ।।१।।

टाळ मृदुंगाच्या नादाने । 
देहूगाव तो दुमदुमला ।। 
आनंदाने त्या सोहळयात । 
जो तो आनंदे रमला ।।
गोड सोहळा - सोहळा थाटला ।।२।।

संतसखुच्या सासूरवाडी । 
पांडुरंग तो राबला ।। 
भक्तिप्रीतीच्या त्या प्रेमाने । 
विठू महार जाहला ।।
चला जाऊया जाऊया पंढरीला ।।३।।

