मन धावे श्रीगुरु चरणी

मन धावे श्रीगुरुच्या चरणी
ना कळे कारण ही श्रींची करणी।।धृ०।।

सत्य जीवाला नाही कळले
स्वार्थपथी हे पाऊल वळले
सुख झाले आज अती जीवनी।।१।।

अन्न वस्त्र आणिक सारे
हे जरी असले तरी मन अधुरे
जन जाती धाऊनी त्या शरणी।।२।।

देव देवता या भूवरती
प्रिय तरी ते सद्गुरु असती
गुण गाते रातदिनी धरणी।।३।।

संसारात परमार्थात
राहे स्मरण ते सुखदुःखात
गोड नाम राहे सदा वदनी।।४।।

देवपूजा ती करता करता
मधुभजनात तल्लिन होता
रूप तेची राहे उभे नयनी।।५।।