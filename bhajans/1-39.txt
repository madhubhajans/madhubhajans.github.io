कालचक्र-
कालचक्र चालू आहे तैसे चालणार 
दत्तनाम ना सोडावे तेच तारणार।। धृ० ।।

ज्याच्या पाशी नाणे अपुरे तो न आनंदीत 
ज्यास धन दिधले आहे, तो ही काळजीत 
पूर्ण सुख नाही कोणा कधी लाभणार।।१।।

अपराधी ऐशारामी पडलाही राहील 
सत्यवान फासावरती चढलाही जाईल
कलीयुगी चाले सारे नाही थांबणार।।२।।

संसाराचा गाडा भारी नाही सोपे काम 
घडीघडी ज्याला त्याला आठवे तो राम 
जीव होई जर्जर भारी शोधितो आधार ।।३।।

भेटतोच भाविकांना देव निजरुपात
दत्त संगमावर आहे गाणगापूरात
मधु-भजन गाता गाता हेच सांगणार ।।४।।
