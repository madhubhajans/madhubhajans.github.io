मजवर लक्ष राहू दे

तुझ्या कृपेने जीवन माझे कृतार्थ होऊ दे
मजवर बारीक बारीक लक्ष राहू दे।।धृ०।।

तू सर्वाचा माय पिता रे
तुजविण कोणा सांगू कथा रे
अखेर तोवर, तव लिलेचे, मी गुण गाऊ दे।।१।।

कुटुंब माझे मी सावरतो
कधी कधी तर जीव घाबरतो
तुझ्या ठिकाणी उठल्या सुटल्या ते जन धाऊ दे।।२।।

तुझ्या जवळ ते सदा नांदती
भाग्य तयांच्या सदैव पाठी
तुझा प्रसाद त्या भक्तांना भरपूर खाऊ दे।।३।।

तुझा सोहळा तो रंगतो
कधी तरी मी ही ऐकतो
तुझ्या संगती मधुभजनातून भक्त हे न्हाऊ दे।।४।।