वाजते मंजिरी-

वाजते मंजिरी
श्रीगुरु दत्तमंदिरी ।। धृ० ।।

भीमा अमरजा सरिता तीर
तीथे विराजे ब्रम्हहरीहर
त्रिगुण ते परी ।। श्रीगुरु ।।१।।

स्थिती उत्पत्ति लय तो कर्ता
चराचरांसी प्रभू निर्माता
विश्वकर्ता हरि ।। श्रीगुरु ।।२।।

जे जे आहे आपुल्या पिंडी 
तसेच सारे ते ब्रम्हांडी
कर्ता हर्ता तरी ।। श्रीगुरु ।।३।।

दुजास रोटी देऊनी तारी 
स्वतः तो मागे दारोदारी
सर्व लीला करी ।। श्रीगुरु ।।४।।

भाव भरी ती अंतरी ठेव 
मधुभजन ते श्रवितो देव
मंदिर अंतरी ।। श्रीगुरु ।।५।।
