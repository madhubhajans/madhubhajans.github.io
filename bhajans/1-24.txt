-मधुबोल-

गणनायका गौरीनंदना 
विघ्नेशा भवभय हरणा 
नमन साष्टांगी चरणा 
कर कृपा देवा ।।१।।

समस्त काशिळवासियांनो 
उपस्थित बंधु - भगिनीनो 
पाहुणे आम्ही ग्रामस्थानी 
सांभाळोनी घ्यावे।।२।।

प्रणाम स्त्री-पुरुष बाळगोपाळा 
प्रणाम महादेवा गायत्री मातेला 
प्रणाम समस्तांच्या कुलदैवताला 
ज्योतिबा नि खंडोबाला ।।३।।

आम्ही गाणगापुरचे
गाणगापूर आम्हा सर्वांचे
वास्तव्य अक्षय ॐ दत्त राजाचे
यावे कधी दर्शना ।।४।।
