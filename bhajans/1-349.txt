देवा सत्यनारायणा-

प्रपंचाच्या सागरात नाव माझी चालवी
देवा सत्यनारायणा कृपादृष्टी ठेवी ।।धृ०।।

कधी सुखी जीव संसारी
जीवनात दु:खे भारी
तुफानात सावर होडी - किनाऱ्यास लावी ।।१।।

बोलतो कधी मुखानी
ती असे असत्यवाणी
सत्यदेव पूजनाने सदा शुध्दी व्हावी ।।२।।

श्रवितात तुझी पोथी
जमतात नाती गोती
तयांच्या मनी अभिलाषा पूरी ती करावी ।।३।।

अंतरात नाना चिंता
असे जन छळती सत्ता
कधी श्रध्दावानाचीही - झोळी ती भरावी ।।४।।