धन्य तुझी लिला

(चाल - न तुम बेवफा हो - एक कली मुस्काई)

कळे ना कुणा रे थोर ही कला रे
परमेश्वरा धन्य तुझी लिला रे।।धृ०।।

निर्मिल्यास तु रे प्रभु दाहीदिशा 
नमस्कार कोटी तुला जगदिशा
नभी चांदण्या चंद्रमा निर्मिला रे।।१।।

निसर्गास कैसे ऋतु रंग देती
तुझ्याच लिलेने जीव जन्म घेती
तुझ्या भक्तीचा जागोजागी मळा रे।।२।।

सान थोर तुझी कैक बालके रे 
तुझ्या दर्शनाला वळती पावले रे 
भक्तीमंत्र तु मानवासी दिला रे।।३।।

गुण गाती देवा रावरंक तुझे
मनोभावे तुला मधुकर पुजे
तुझ्या मर्जीने जन्म हा लाभला रे।।४।।