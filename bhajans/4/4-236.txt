गुरुध्यान कर तू

धू बाई धू लुगडी धू
थकलीस काय गुरुध्यान कर तूं।।धृ०।।

सखुबाई तुझ्यापरी जर्जर झाली 
पंढरीच्या पांडुरंगा तीची कळ आली।।१।।

काम कर बाई मुखी गुरुनाम ठेव 
मागं पुढं तुझ्या बघं उभा राही देव।।२।।

नको नको रडूं नको आसवं तूं ढाळू 
काम सोडूनी ग बाई कधी नको पळू।।३।।

भेदभाव नाही कधी गुरुदरबारी
भाव असो मनी आहे ध्यान तुझ्यावरी।।४।।

दूर जरी सदा गुरु तुझे राहतात
भिऊं नको तुझ्याकडं गुरु पाहतात।।५।।

पाहुनिया प्रेमे ज्याला सद्गुरु तारी
"मधुकर" सांगे त्याला देव नाही मारी।।६।।

गीत पुष्पहार