सावरी सावरी

बहुरंगी ही दुनिया । गीतनाद हा जडला 
हे प्रभु सावरी सावरी तूं मला।।धृ०।।

निंदो मजला कुणी या जगतात ही 
माझ्या पुजते पतीला हृदयात ही
कुणी जर का दुष्ट मिळाला त्यासी धाडिन यमसदनाला।।१।।

माझी बाळे गुणाची दोन मला
देते सौख्य तयाना कळते तुला
मम माता साक्ष घडिला, संगे असते समयाला।।२।।

माझे चंचल नसते मन हे कधीं
देवा तुजला स्मरीते सर्वा आधीं
पण जातां आडपथाला, असतिल काटे वाटेला ।।३।।

ठावी आहे मधुला मम भावना
आवडे मजला खरोखर मधुकल्पना
मधुकरची ही गीतमाला मीच पटविन या जनतेला।।४।।