दोन डोळे
(चाल: मोर डोले) गौरी

दोन डोळे दिसतात भोळे
बोल लाखाचे तुझे ते तोंड बोले।।धृ०।।

तुजकडे पाहुन होई आनंद मजला 
थांब जरा निरखूनी पाहू दे तुजला 
कोणी पाहुनी हातावरी हात चोळे।।१।।

कधी तरी जाऊ दोघं त्या पंढरीला
जा मग चंद्रभागेत अंघोळीला
मौज बघण्यास वाटेल अंग ओले।।२।।

माझ्या संगे फिरायला येशिल तू कधी 
जव्हेरी बाजारात जाऊया आधी 
सोने घेईन तुझ्यासाठी चार तोळे।।३ ।।

सांगतो मी खरोखरी आज तुला स्पष्ट 
मधुकर सांगे तुला लागेल दृष्ट 
तुझ्यासाठी कुणी येथे लाळ घोळे।।४।।

तिरंगी सामना