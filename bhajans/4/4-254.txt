भीम-सेना

चाल : न तुम बेवफा हो - एक कली मुस्काई

भीमाची ही सेना- भीमाला करूणा 
सात कोटीजन झुकवा चरणी माना।।धृ०।।

मणी निर्मिले हे जणू गौतमाने

माळ गुंफीली त्या मण्यांची भीमाने 
असा या जगी नाही कोणी हे जाणा।।१।।

जणू थेंबे थेंबे तळे साचविले 
भीमाने जगी या नाव गाजविले
हिरा तो खरा भारताचा नमुना।।२।।

नको भीम जन हो दुही माजऊ ही 
नको दुनियेला दुही दाखऊं ही 
लोटांगण भीम चरणी घ्या ना।।३।।

आज्ञा भीमाची तुम्ही सारे पाळा
आम्ही एक आहो दाखवा जगाला 
"मधुकर" म्हणे भीम तो थोर राणा।।४।।

जयंती गीते