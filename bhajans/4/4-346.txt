घरवाले माझे नंदलाल
(चालः दईया रे दईया.....) आसरा

अय्या ग अय्या, माझे ग राया, करती कमाल 
जणू घरवाले माझे नंदलाल।।धृ०।।

कधी जर गेले शेतावरती
राही उभी स्वारी बांधावरती
अजब वाटे, तरी पण ते हसती खुशाल।।१।।

एकटी जर कधी, चिंतनी असले
म्हणतील घेऊनी रुसणे कसले
रडले नाही, जरी तरी ही, काढीती रुमाल।।२।।

कामावरती, स्वारी जाता
पण घरी सासुबाई नसता
येती हे कुठुन, अगदी जपुन, धरीतात गाल।।३।।

काय मी करते, सारे कळते
नाथ मधुकर मुरलीधर ते
असा रे देवा, मजला हवा, पती सर्वकाळ।।४।।

झुंझार गीते