मानवाचे कर्म

(चाल : सखिरे तुझे) फिल्म : रिश्ते नाते

मानवा तुझे कर्म तू सोडू नको।।धृ०।।

कोणी तुझा ना तूच तुझा रे
विसरू नको तू मार्ग तुझा रे
तू देवाचा देव तुझा रे
नास्तिक होऊ नको।।१।।

मान जगीं ना दौलतीला रे
सत्याची ना ही दुनिया रे 
स्वार्थाचे हे वाहाती वारे
मोहुनी जाऊ नको।।२।।

देशहिताचे कार्य करी तू 
माणुसकींची जाण धरी तू 
विसरू नको पण एक हरी तू 
गर्व हा दाऊ नको।।३।।

ज्ञानी स्वतःने पहिले व्हावे 
ज्ञान दुजाला मग शिकवावें 
सांगे मधुकर सत्य वदावें 
धुंदित राहू नको।।४।।

रंगीन सामना