माझी कल्पना
(चाल : सोडूनी वैभव)

काव्य लिहिण्या स्फूर्ती लाभू दे । लेखणी रोखू नको।।धृ०।।

तवकृपेचा मी गीत करता 
तुजविण अधुरी माझी कविता
ये लवकर ये, मनात माझ्या । दुरुनी पाहू नको।।१।।

तव आधारे गीत लिहितो
रजनीला मी दिन समजतो
सदैव माझ्या समिप राहावे । दूर तू राहू नको।।२।।

ध्यानी मनीं तू हृदयी माझ्या
चिंतनी असतो, सदैव तुझ्या
चैन पडेना तुझ्यावाचुनी । ध्यास तू लाऊ नको।।३।।

सागर तीरी कधी वनी रानी
तव आधारे लिहितो गाणी
सोडून येथे मधुकराला । धाव तू घेऊ नको।।४।।

झुंझार गीते