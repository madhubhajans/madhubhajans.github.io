चल ये तूं 

माझ्या गुलजार राणी कां ग रूसली तूं 
अशी रुसुनी कां कोपऱ्यात बसली तूं 
अग वेडे अंधारात कां ग घुसली तूं 
चल ये तूं चल ये।।धृ०।।

पुसतो आज मी - अशी कां तूं शरमी 
बसविन तुजला मांडीवर मी
माझी प्रेमाची बायको ग कसली तूं।।१।।

टिंगल करती द्वाड ही वस्ती
कधी कधी करशी फार तूं मस्ती
काल कां ग माझ्या गालावर डसली तूं।।२।।

हवा दागदागिना आहे कोठें खजिना 
फॅशन करण्या वीट तुला ना
जणूं घरामधीं सोनियाची पुतळी तूं।।३।।

दोघं मिळून जाऊं निघूनी
काय मनी ते सांग कानी
मधुकराला कशी ग बरे फसली तूं।।४।।