जोडपत्ता".

दांतावरती चढली लाली, खातोय पान डबल कत्ता
खेळतोय लपून जोडपत्ता हो।।धृ०।।

दिवसां रात्री गल्लोगल्लीं
बिघडुन गेला हा तर हल्ली 
खातोय भावं - साऱ्यांना ठावं 
कोणाला देतोय हो भत्ता हो।।१।।

दुरुन याला पोलिस पाही 
जवळ जातां तिकडं नाही
असा हा कसा असावा ससा 
चटकन होतोय बेपत्ता हो।।२।।

असावा धंदा याचा दुसरा 
होळिला करतो दिवाळी दसरा 
भलतीच गोडी - सुपारी फोडी
खिशात ठेवतोय अडकित्ता हो।।३।।

करतोय केव्हां लाखाची खाक
म्हणे मधुकर गडी चलाख
नको नको एक्का - आवडतो छक्का 
ठाकतोय डावात हा सत्ता हो ।।४।।