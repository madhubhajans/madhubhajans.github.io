नवऱ्याने दिवाळं काढलं

(चाल : छू लेने दो नाजुक ) फिल्म : काजल

या नवऱ्याने दिवाळं काढलं
दारूचं व्यसन फार वाढलं।।धृ०।।

विकली ती पुरी याने शेतीवाडी
नशिबात आली आज ही झोपडी
दारूचं व्यसन हे लागलं
दैवानं कसं नातं जोडलं।।१।।

येतात घरी कर्जबाजारी ते 
बसतात इथे येऊनी दारी ते 
माझ्यावरती हे सारं लोटलं 
गुंडांनी या गुंडाला गाठलं।।२।।

नसतो हा किती महिने गावामध्ये 
असतो हा परी पोलिसठाण्यामध्ये 
कंटाळुन मी घर आता सोडलं 
हे नातं मधुकर मी तोडलं।।३।।