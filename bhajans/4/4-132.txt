वाटली चटणी

(चाल : शादी के लिये रजा ) देवी

नारीच्या पुढे कसा आला वठणी 
बघा बघा याची वाटली चटणी 
हा आला होता भारी कंबर कसुनी।।धृ०।।

नाच करतो बसल्या जागी 
उडतो कैसा निवट्यावानी 
भलतीसलती बडबड करी 
ज्ञान गेले डोक्यातुनी
डोक्यात घाला याच्या कुणी लाटणी।।१।।

वागला ना खेळीमेळी
गर्व झाला याच्या मनी
काय गुन्हा माझा परी झाली
शिक्षा या हातुनी
नेतो हा कधी ती चोरून चाळणी।।२।।

गुन्हेगारां मिळे सजा
न्याय साऱ्या हा जनतेचा
मर्द असला नाही दुजा 
हाच एक मुंबईचा
धरीतो हात "मधुकर" लेखणी।।३।।