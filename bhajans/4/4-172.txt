मी मालकीण रे तू माझा नोकर

ती गोड कैशी करी तू भाकर 
मी मालकीण रे तू माझा नोकर 
ही माझी आज्ञा जा उठ लवकर।।मी०।।धृ०।।

तुला कसा रे हा चढला माज-हो 
तुझी बडबड निकामी रोज
तुला कदर ना तू एक चाकर।।१।।

धरून शेंडी वाटेस लाविन-हो
तुला तडाखा मी आज दाविन
मी सांगतें रे ते काम तू कर ।।२।।

दळून आण रे गिरणी पटणी-हो 
करून दे रे आंब्याची चटणी
खाऊन देईन मी मस्त ढेकर।।३।।

जपून भांडी तू घास सार- हो
आहेत कपडे धुण्यास दारी
तू ऐक सारे म्हणे मधुकर ।।४।।

रंगीन सामना