जावई

पोरीचं नशिब लय थोर बाई ग
जावई मला मिळाला गोरागोरा शिपाई ।।धृ०।।

डोक्याला तिरकी टोपी, अन् पायांत बुट 
हाताला दोन तीन फिती, जसा राजाचा दूत 
गांवात जो तो टकमक पाही ग।।१।।

वाटेवरी फटफटी, वाऱ्यावानी चालवी 
भरधाव मोटारगाड्या, कशा बाई चालवी 
वितभर बंदुक संगत नेई ग।।२।।

भल्या भल्या गुंडांची नाय शिजत डाळ 
चोरांच्या तुरुंगास कसा लावितो टाळं 
लई बाई त्याची ही चपळाई ग।।३।।

दचकून हाय आम्हांला आज गांव हा सारा 
इथेवर मधुकराचा हाय खरा दरारा
पोर माझी ठुमकत मुरडत जाई ग।।४।।