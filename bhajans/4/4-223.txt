श्री गुरुदेव दत्तात्रय

पूजूंया वंदूया
श्रीगुरु दत्तात्रया ।।धृ०।।

नवनाथानां दर्शन दिधले 
गिरीनारावर जाऊनी बसले
त्रैमूर्तीला भक्ति प्रीतीने । जाऊ चला पाहूया ।।१।।

ब्रम्ह विष्णू आणि महेश्वर
दर्शन घडते ऐसे सुंदर
सद्गुरूनाथा त्या भगवंता । आरती या गाऊंया।।२।।

त्रैमूर्तीचे दिव्य षडानन
पाहुनी रमते अपुले तनमन
गरीबा घरचा पण प्रेमाचा । नेवैद्य या दाऊंया।।३।।

दत्तगुरुश पुजू देव्हारी
सांगे मधुकर या दरबारीं
शुध्द मनाने श्रीगंधाचा । भाळीं टिळा लाऊंया।।४।।

गीत पुष्पहार