उपदेश
(चाल : स्वतंत्र)

जिकडे तिकडे भटकत प्राण्या फिरशी वेड्यापरी 
वसे भगवंत तुझ्या अंतरी।।धृ०।।

तोच निर्मिती तोंच वाढवी, तोंच हासवी तोंच नाचवी 
हवे हवेते छंद पुरवी शोध तया झडकरी।।१।।

बालपण बघ गेले निघुनी, तारूण्यात गेलास गढुनी 
शुद्ध कशी नां वेड्या अजुनी, रमलास तू संसारी।।२।।

अज्ञानाचा उघडी पडदा, भज त्या प्रभुला सदा सर्वदा 
जन्म नराचा मिळे एकदा, वेड्या या धरतीवरी।।३।।

असेल इच्छा जर जगण्याची, तर मग पायरी चढ भक्तिची 
सुचना तुजला तुझ्या हिताची, दत्तात्रय तो करी।।४।।

तिरंगी सामना