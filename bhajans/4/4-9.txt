विठू दर्शनाला- 
चाल : कोई मतबाला

घेई धाव वेड्या विठू दर्शनाला 
पावेल रे देव जावे पंढरीला।।धृ०।।

तयानेच तुला नरजन्म दिला 
आठवावे त्या तू दयाळू प्रभूला
जाईल सारे पाप लयाला।।१।।

विसरू नको रे, मायपित्याला 
कर्म तुझे तू कर की रे बाळा
पवित्र करी तू नरदेहाला।।२।।

चंद्रभागे तीरी स्नान करावे
प्रभू नाम घेत मंदिरात जावे
करौ स्पर्श तू रे प्रभू चरणाला ।।३।।

भजनी प्रभूच्या दंग रहा तू
खरे सत्य तू रे नयनी पहा तू 
दत्तात्रयाचा संदेश तुजला ।।४।।