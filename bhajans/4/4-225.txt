नटराज शिवशंकर

घुमे डमरुनाद डोले नागराज
दिव्य पर्वतावर देव नाचे नटराज।।धृ०।।

चंद्रकोर झळके शिरीं वाहे गंगाजळ 
व्याघ्रचर्म शोभे तैशी रुद्राक्ष माळ
शिव-शक्ति या विश्वात श्रेष्ठ आहे आज।।१।।

भाग्यवान या भू-वरती, पर्वत हिमालय
आणि थोर तो सह्याद्री तिथे मुळी ना भय
करी कंठी कर्णी त्याच्या वेगळाच साज।।२।।

करी 'मधुकर' शिवाशी प्रेमें दंडवत
रंगे नाच त्या शिवाचा त्यास नाही अंत 
दाही दिशे त्या डमरूचा, दुमदुमे आवाज।।३।।

पुष्पहार