दर्शन घडले

(चाल : मन पिसाट माझे-भावगीत )

विठू मंदिरी तुजला पुजियले 
दर्शन घडले-दर्शन घडले।।धृ०।।

तव मूर्ती दिव्य पाषाणी रे 
पाहतोशी नित्य प्रेमानी रे
पदी मस्तक तुझिया ठेवियले।।१।।

गळी पुष्पमाळअर्पिली रे
तव मूर्ती नैनी निरखिली रे
मधुगंध पुष्पही अर्पियले।।२।।

ते स्नान चंद्रभागेमधले 
जणू अमृतातले मज पटले
तिथे दु:ख मनीचे सोडियले।।३।।

कर दोन्ही अंतरी जुळले रे
मन माझे आनंदे फुलले रे
मधुने तुज प्रेमे विनवियले।।४।।