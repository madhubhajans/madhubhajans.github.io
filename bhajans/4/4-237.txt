चंद्रभागे काठी

विणा चिपळया त्या नामदेवा हातीं 
चंद्रभागे काठी नाचे जगजेठी।।धृ० ।

जनी म्हणे नामदेवा बोला अभंग 
किर्तनात नाचे स्वये पांडुरंग
धावे भगवंत भक्तिप्रेमा साठी ।।१।।

टाळ मृदुंगाचा निनाद मधूर
घुमें पंढरीत नामाचा गजर
लाभ सोहळयाचा लाखो जन घेती।।२।।

दुमदुमली ती पंढरी सारी
नामदेव मारी गोड ललकारी
संगे वारकरी तयां साथ देती।।३।।

जिथें किर्तनात नामदेव गुंग
"मधुकर" सांगे तिथे पांडुरंग
धावतो श्रीरंग नामदेवा भेटी।।४।।
गीत पुष्पहार