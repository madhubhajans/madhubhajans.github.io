रडत येतो
(चाल: मोर डोले) गौरी

रडत येतो रडवून जातो
प्राणी जाताना सोबतीला काय नेतो।।धृ०।।

गाळूनी घाम कुणी कमवितो पैसा 
करूनी चोरी कुणी जगतो ही तैसा 
जो पैशाच्या रोखानें धाव घेतो।।१।।

कुणा लागे जीवनात भक्तिचा ध्यास 
कुणी होई खरोखरी देवाचा दास 
कुणी आनंदे जीवनी हसत राहतो।।२।।

करी कुणी जागोजागी ती गुंडगिरी 
कुणी बायकांना दावी ती दादागिरी 
कुणी रोटी भिकाऱ्यास दान देतो।।३।।

मनोभावे याहो सारे वंदू प्रभूला 
मधुलता सांगे नका निंदू प्रभूला
पाहुनी शोभा दुनियेत प्राण रमतो।।४।।