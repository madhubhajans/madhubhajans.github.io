दोन कवडीची चार फुले

(चाल : स्वतंत्र)

दोन कवडीची चार फुले तू घेऊनी जाशी मंदिरी 
वर वर दावि भक्ती जगाला मुखाने जपतो हरिहरि।।धृ०।।

खोटा भाव तो तुझ्या अंतरी
पाहत बसशी सुंदर नारी
ठेविशी विपरीत बुद्धी सारी
विनाश काळी जाऊनी पडशिल, पापाच्या त्या खोल दरी।।१।।

ठेऊ नको तू विषयवासना
आवरी आपुल्या दृष्ट भावना
पापाचा कुणी वाटेकरी ना
फळ तयाचे खरे तूच रे, भोगशिल या तू भुवरी।।२।।
शुद्ध प्रार्थना मनांत करशी
भवसागर हा खचीत तरशी 
जुळेल नाते तुझे हरीशी
दत्त सांगे ठेवी शुद्ध रे मन तुझे तू खरोखर।।३।।

तिरंगी सामना