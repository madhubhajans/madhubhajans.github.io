तुझा मी राजा तु माझी राणी

सखे मिळोनी म्हणूया गाणी 
तुझा मी राजा तू माझी राणी
तुझी न माझी असे जवानी।।तुझा०।।धृ०।।

तुझ्याविणा मन बेचैन राही- हो
तुझ्याविण मी सुखांत नाही
मला आवडते तुझीच वाणी।।१।।

नकोस लाजू मला बघूनी- हो
पहा जराशी गडे हंसूनी
अशी कशी ग तू सांग मानी।।२।।

तुला हवें ते मी रोज देतो - हो 
कधीं फिराया तुला ही नेतो
तुझ्या कपाळी आहे निशाणी।।३।।

तू भूक माझी तहान माझी-हो
तू चैन माझी तू सर्व माझी
म्हणे मधुकर रहा सुखानी।।४।।

रंगीन सामना