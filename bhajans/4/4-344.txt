सासूची स्तुति

(चाल : मेरे सुने जीवनका.... फिल्म आसरा)

मला सासुबाई घालिते अंघोळ
मी सुनबाई लाडाचं बाहुलं।।धृ०।।

कधी वैर नाही वागतो प्रेमानी 
सासुबाईचे सदा पडती कानी 
लाडाचे ते बोल।।१।।

खाणं पिणं काही मला कमी नाही 
सासरच्या घरी मी पेटविली नाही 
कधी बाई चूल।।२।।

माझे घरवाले एकुलते आईचे 
दैव हे उघडले या सुनबाईचे 
नवल हे झालं।।३।।

शेजारीपाजारी म्हणतात मलाही 
लाखात गुणी ही एक सासुबाई 
अजब घडलं।।४।।

मधुकर दादा आला भेटीला 
आईला म्हणावं दिलीस मुलीला 
सांग झालं मोल।।५।।

झुंझार गीते