देव धावले

(चाल : स्वतंत्र)

देव धावले पाहता तप ध्रुवाचे 
सान बालका स्थान सत्वरी 
देण्या अढळपदाचे ।।धृ०।।

घोर अरण्यामध्ये जाऊनी 
बालक बसले ध्यान लाऊनी 
श्वापदे फिरती चहु बाजूनी 
असता तपोवन जरी ते निर्जन 
भयना त्यास तयांचे।।१।।

श्री नारायण जय नारायण 
शब्द असे तो वदे मुखातुन 
मिटून आपुले कोमल लोचन 
ध्यान लाविले दिव्य अचानक 
दर्शन विष्णू रुपाचे।।२।।

उघडूनी डोळे बघता बालक 
दृश्य पाहिले दिव्य अचानक 
उभे समोरी जगतचालक 
त्याच परीने चरणापाशी 
मन धावे दत्ताचे।।३।।

तिरंगी सामना