एक भेटीत ग

एक भेटींत ग, सारं घडलं कसं ग कसं 
आठवें का तुला, सारं जमलं कसं ग कसं।।धृ०।।

तो वारा तो पाऊस समय रात्रीचा 
प्रसंग कसा तो आला भेटीचा
माझ्यावर तुझं मन, सांग बसलं कसं ग कस ।।१।।

शहारलं तुझं अंग थंडीत ग
बघितलें तुला अंधकारात ग
घडीभर तुझं मन, दचकलं कसं ग कसं।।२।।

ते पाहून तुझे रूप, मी भाळलो 
ठावे तुला का ग मी धावलो
बोलणं माझं प्रेमाचं, पटलं कसं ग कसं ।।३।।

भाग्य माझं तुला मी इथं गांठली
तू माझी मी तुझी शपथ घेतली
सत्य सांगे मधु, सारं घडलं तसं ग तसं।।४।।

रंगीन सामना