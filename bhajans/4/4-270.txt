आरती करूया

गुढ्या उभारुया,फुले उधळु या
आज सैनिकाची याहो आरती करूया।।धृ०।।

झुंज देऊनी काळाशी आला आज दारी 
भाग्यवान सैनिकाची करू सेवा सारी 
हिंदमाता शक्तिशाली तिजला स्मरूया।।१।।

रणांगणी लढुनी आला सलामत घराशी 
मुकला परी आहे तो मित्र बांधवांशी 
दुःख फार झाले त्याला प्रीतीने धरू या।।२।।

त्यानेच केले अपुले, सुखी आज जीवन 
त्याच्याच आधारावर उभे राष्ट्र हे पण 
'प्रेम त्याला देवुया' त्याला आनंदे भरुंया।।३।।
 ।।जय जवान।।
संर्घष गीते