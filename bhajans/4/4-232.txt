तारील नामस्मरण

योग साधना, काम तुझे ना 
धर योगींचे तूं चरण
मनू रे तारील नामस्मरण।।धृ०।।

वदली माता त्या धृवाला 
नारायण तो तारिल तुजला
त्या बाळाने, नाम स्मरीता आले कृपेचे किरण ।।१।।

वाल्याचा तो वाल्मिक झाला
राम जपानी पातक हरला
प्रसन्न झाला, प्रल्हादाला जा गुरुराया शरण।।२।।

नित्य मुखातील नाम बाळावर
प्रसन्न होतो तो परमेश्वर
संत जनानां, साधू जनानां, भिऊन पळे ते मरण।।३।।

मंत्र तुकाचा रामकृष्ण हरी
तोच मधुकर मुखीं उच्चारी
स्वामींची गुरुकृपाही होई म्हणून हे कवन।।४।।

गीत पुष्पहार