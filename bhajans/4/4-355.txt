असा कोणी नाही

(चाल : कोई मतवाला आया) लव इन टोकियो

जगी सर्व सुखी असा कोणी नाही
नसे अंतरी या चिंता, असा एक नाही।।धृ०।।

असून ही राजा, त्यासही चिंता
सुखी राहो वाटे, सारी जनता
तयाला सुखाची कधी झोप नाही।।१।।

कुणा मुले फार, परी नाही पाळ
कुणी बालविधवा कोरडेच भाळ
कुणा माय नाही कुणा बाप नाही।।२।।

आहे धनधान्य दानधर्म केले
परी कुस खाली तिथे व्यर्थ गेले
म्हणे सर्व आहे परी बाळ नाही।।३।।

जगाचा विधता नाही सुख त्यास
कुणी वंदी त्यास, कुणी निंदी त्यास 
मधुकर म्हणे तो प्रभू सुखी नाही।।४।।

झुंझार गीते