कोणी नका सांगू मला

(चाल : माँ मुझे अपने छोटा भाई)

आहे मला ठावे ते माझे माहेर अन माझे सासर
कोणी नका सांगू मला।।धृ०।।

सासु सासऱ्यांना मी मायबाप मानते
सासरी सुखात शेतीवाडी लावते
आवडते मजला ते माझे हो घर, ती गोड भाकर
कोणी नका सांगू मला।।१।।

आईवडिलांना मी नाही विसरणार
अधून मधून माहेरी जात राहणार
माझ्या पतीसंगे मी करते संसार, तोच आधार
कोणी नका सांगू मला।।२।।

परमेश्वर आहे खरेच पती माझा
हात धरीला मी याच साठी त्याचा
सांगे 'मधुकर' तो सौभाग्य हे खरं पटते मला बरं 
कोणी नका सांगू मला।।३।।