धीर धर माणसा

चाल : आज को चुनरी रातमां... तलाश

धीर धर पळभर माणसा, पळशिल कुठवर तू असा 
जाशी धरण्या कवडसा, तुजला लाभेल तो कसा 
वेड्या रे बघ आरसा।।धृ०।।

दृष्टि तुझी स्थिर जिथे राहे 
पाठी फिर ते मृगजळ आहे
चुकतो मानव म्हणून इथे फारसा।।१।।

नकली येथे वाहती वारे
तोडशी का अकलेचे तारे
शुभ्र कैसा होईल बरे कोळसा।।२।।

हे नरा तू कर पद झिजवी
संसारात घरदार सजवी
दे झुगारून वाईट तुझ्या आळसा।।३।।

सांगे "मधुकर" मंदिरी मूर्ती
का तू बघशी टकमक वरती
दृष्ट लागेल राऊळावर कळसा।।४।।