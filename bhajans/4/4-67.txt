मन डोले

तूं दिपक मी तुझी भावना जुळले नाते इष्काचे
माझे बाई आनंदाने मन डोले।।धृ०।।

डोले बाई आनंदाने मन माझे
करकमळांची घालून माळा
सख्या प्रीतीचा फुटे जिव्हाळा
तुं मालक या तुझ्या प्रियेचा
स्वप्न सुगंधाचे।।१।।

आज उद्या होणार वधूवर 
नवजीवन जगणार जगावर 
तूं मोहन मी तुझी मोहिनी 
प्रतिक प्रेमाचे।।२।।

गुपीत मनातील सागं तूं कानीं 
नको बोलूं तूं सख्या दुरुनी 
तुजशी पहाण्या मन रमविण्या 
नयन आतुर माझे।।३।।