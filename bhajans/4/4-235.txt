श्री सत्यनारायण
ठेवी सुखी सर्वा ही मनोकामना
तुज पुजियेले नारायणा।।धृ०।।

आम्ही दास भोळे तूंच ज्ञान दिले 
चुकलो कां देवा नाही कळे
तंव चरणाशी झुकवितो माना।।१।।

तुझे स्थान जेथे नसे भय तेथे 
तुझ्या मालकीचे सारे येथे
तुझी पोथी देवा भाविकांच्या ध्याना।।२।।

महिमा ती न्यारी तीर्थ प्रसादाची 
ऐकिली ती पोथी देवा तुझी
नको दुःख देऊ कधी हरि कोणा ।।३ ।।

राहती श्री गुरु गंधर्वपूरी
आशिष तयांचा आहे शिरी
"दास मधुकरा" प्रसन्न तू होना।।४।।

गीत पुष्पहार