श्री पांडुरंग

पांडुरंगा तुझी धन्य झाली ।
पाय दुखतील उतर आतां खाली।।
मंडळी ही पहा भोवताली ।
गाती अभंग वाजिव तू टाळी।।१।।

धुंडूनी पाहिले देवही भेटले ।
नाही मूर्ती मधुनी कुणी उठले।।
नां कुणाला दया देवा आली 
विठ्ठला रे आतां तुझी पाळी।।२।।

चंद्रभागे तीरीं गुप्त राहूं नको । 
तृप्त कर भाविकां फक्त पाहूं नको।।
विठूराया तुझी मूर्ती भोळी ।
जगजेठी माझी भर झोळी।।३।।

करी कंठी तुझ्या शोभे कंचन शिरी । 
मूर्ती पाहून तुझी करतो वंदन हरि।।
चंदनाचा टिळा तुझ्या भाळी । 
चरणी लोटांगण "मधु" घाली।।४।।

गीत पुष्पहार