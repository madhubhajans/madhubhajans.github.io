गणराया

वंदन हे तुला गणराया
गातो आम्ही, धर तू शिरीं छाया।।धृ०।।

धाऊन येरे तूं घोडयावर
वाट पाहातो या वाटेवर
शिवसूता, भगवंता-धन्य तुझीरे माया।।१।।

भाद्रपदाची एक चतुर्थी
घरी आणितो गणेश मूर्ती
दारोदार, जयजयकार-मंगलमूर्ती मोर्या।।२।।

कंठी करी त्या कंचन झळके
मुकुट शिरीं तुझिया चमके
गजानना तंव चरणां- अर्पण करतो काया।।३।।

तूं सुखकर्ता हे भगवंता
सर्व जगाचा एकच पिता
"मधुकर" घरोघर-पडतो तुजला पाया।।४।।

गीत पुष्पहार