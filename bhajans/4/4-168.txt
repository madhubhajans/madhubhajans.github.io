लाख मोलाची दौलत 

लाख मोलाची ती तुझी दौलत नको रे नको 
गाडी माडी तुझी, सोनं नाणं नको रे नको ।।धृ०।।

तू श्रीमतं श्रीमंती नांदे घरी 
तुझ्या घरचं ते काम नोकर करी
थाट श्रीमंतीचा, मान मोठा नको रे नको ।।१।।

ना घडे ते घडलें नको तू वंदू
दृष्ट वाईट ठेवून नको तू बघू
जे समजलास ते, पुढती समजूं नको रे नको ।।२।।

हे सौंदर्य माझे लोकप्रिय ते
तुला नाही श्रीमंती पचणार ते
मृगजळापाठी तू, धाव घेऊ नको रे नको।।३।।

कुलवंताची मी लेक शिलवंत रे
गरिबाच्या घरी वाटे आनंद रे
मधुकर सांगतो आड येऊ नको रे नको।।४।।