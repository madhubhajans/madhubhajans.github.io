देवा कृपा करा

करूणाकरा करूणेश्वरा
हो देवा कृपा करा।।धृ०।।

तूच मजला आधार जीवना
तुज करीतो मी प्रार्थना
दूर नको त्या करू तू चरणा
तू बहुरंगी लीलाधर।।करुणा० ।।१।।

तूजविण दुजा आनंद कुठला
आनंदाचा तू मळा
तूच गुरुवर अंतरी भरला
अमृताचा असे झरा।।करुणा०।।२।।

राहो ना मम ऋणात जीवन
तव मज लाभो कृपा किरण
जन्मोजन्मी तुजला मी शरण
या पामराला तू आसरा।।करुणा०।।३।।

कोणी मजला तुजविण नाही
जय गुरुनाथा विनंती ही
धाऊन यावे तू लवलाही
या मधुभजनी गुरुवरा।।करूणा०।।४।।