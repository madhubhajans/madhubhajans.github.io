कुळाचार

ज्याचे जैसे कुळाचार
त्याचा कैसा परीवार  ।।धृ०।।

कुलदैवत पहिली पायरी
हेच त्याशी जीवनी सावरी
जैसे आचार विचार ।।।।।।।।त्याचाः।।१।।

देवादारी पदर पसरावा
मूळपुरुष ना कधी विसरावा
हव्य कव्य जाणकार ।।त्याचा ।।२।।

जीवनात संकट भारी ते
श्रद्धा भक्ती संसारी तारीते
देवावर जो सोडी भार ।।त्याचा०।।३।।

वैभवाचा अनावर पसारा
ना तरीही गर्वालाही थारा
ज्याचा देवा नमस्कार ।।त्याचा० ।।४।।

नामज्योती लावा अंधारात
संस्कार ते होती मधुभजनात 
सदा राही जो लाचार ।।।५।।