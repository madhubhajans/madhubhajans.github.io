आज तरी दर्शन दे 

जे हवे तुजला मागून घे
आज तरी दर्शन दे।।धृ०।।

सर्वस्वाचा ईश्वर तू रे
असूनी जवळी तू दूर का रे
कृपेचे पडू दे किरण ते।।आज तरी।।१।।

महात्म्य ज्याचे शिव ते गात
पदकमळे श्री गुरुगीतेत
बघू दे बघू दे चरण ते।।आज तरी।।२।।

दूरितांची ती तिमिरे झाली
आज सचेतन काया उरली
सुखाने येऊ दे मरण ते।।आज तरी।।३।।

अक्षय पापाचे क्षय झाले
वाल्याशी त्या वाल्मीकी केले
मनात रुतले स्मरण ते।।आज तरी।।४।।

भान हरपले हे मन रमले
प्रेम अति तुजवरती जडले
मी श्रविता मधुभजन ते।।आज तरी।।५।।