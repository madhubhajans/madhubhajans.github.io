ॐ दत्त नामॐदत्त नामाची

ॐ दत्त ॐ दत्त नामाची गोडी
पैलतीरी लावी परिवाराची होडी।।धृ०।।

हा जन्म रे मोलाचा । लाभला मानवाचा
विचार करी त्याचा । कर्तव्य भाग तुझा
जाणावा महत्वाचा । ते कार्य करण्याचा
संकल्प कर मनाचा । तो गुण स्वभावाचा
जनाच्या आवडीचा । असावा रे प्रितीचा
बहुरंगी या जगाचा । अभ्यास महत्वाचा
तो भार संसाराचा । तो मान प्रतिष्ठेचा
रिवाज घराण्याचा । इतिहास पूर्वजांचा
कुळाच्या दैवताचा । त्या मूळपुरुषाचा
त्या ग्रामदैवताचा । त्या स्थानदेवताचा
विचार त्या कृतीचा । जीवनात या हिताचा
दे मान पितरांचा ।त्या सत्यनारायणाचा
घे लाभ त्या पूजेचा । विस्तार या जगाचा
अधिकार त्या कलीचा । राजाच तो युगांचा
कर्तव्य पालनाचा । विचार त्या मनाचा
कलीवरी का डोळा । का दोष द्यावा त्याला
कळे न माणसाला । सीमा न बोलण्याला
ते भोग भोगण्याला । माणूस दोषी झाला
कलीला दोष दिला । हा घोर गुन्हा केला
प्रेमाने दैवताला । प्रेमाने पिशाच्चाला
प्रेमाने शत्रूला । प्रेमाने त्या कलीला
जिंकावे हरघडीला । धोका न या कुडीला
वंदावे दुर्जनाला । पटावे ते मनाला
हिताचा मार्ग तुला । हो गोड दिला सल्ला
माणसा आधी तू, अहंकार सोडी
भक्तिने सुटतील, प्रपंचाची कोडी।।१।।

हा जीव संसारात । संसार संकटात
संकट घराण्यात | घराणे विचारात
विचार त्या मनात । मन धावे या जगात
जगात चुकला वाट वाटेत होई घात
घाताच्या त्या भ्रमात । भ्रमात भलती साथ
साथीने जीवनात । जीवन ते होय व्यर्थ
व्यर्थाला नाही अर्थ । अर्थात तो अनर्थ
अनर्थ आयुष्यात । आयुष्य अंधारात
अंधार नशिबात । नशिबाने मिळता संत
संताचे गुण गात । रमण्यास पाहे त्यात
त्यातील तो आनंद | आनंदा नाही अंत
अंतास जाता शांत । शांतीत तो निवांत
आठवे सर्व त्याला । कुठे हा जीव चुकला
सत्याला कुठे मुकला । विश्वास कुठे विकला
पैसा ही नाही टिकला । हा जीव आता थकला
नको तिथे ही झुकला । सुधारू नाही शकला
पश्चातापानंतर आवड थोडी थोडी
मग साधुसंताना तो हात जोडी।।२।।

विशाल ऐशा दुनियेत भरला बाजार
मैत्री करण्या आधी कर पूरा तू विचार
नाना छंदी फंदी लोकांचा संचार
व्यसना पासूनी रहावे दूर तू फार
तुझ्याच पाठीशी आहे रे तुझा संसार
करशील काय भूका राहता परिवार
जणू तुझ्या ती करी व्यसनाची तलवार
करशील आप्त इष्टावरी तूच रे वार
तुझ्या त्या तलवारीला दुर्गुणाची रे धार
जाईल पैसा अनाठायी तुझ्याहून दूर
नडेल कर्म तुझे होशील तू बेकार 
अशा हे माणसा घे सज्जानांचा आधार।।३।।
तू दानधर्म करशील । सर्वांना प्रेम देशिल
मानात तू राहशील । भक्तित थोडा रमशील
मंदीर ही बांधशील । मूर्ती ही स्थापशील
तू नाव राखशिल । प्रेमाने बोलशील 
प्रेमाने वागशील । प्रेमाने खेळशील
प्रेमाने चालशिल । प्रेमाने सांगशिल
प्रेमाने ऐकशील । प्रेमाने साधशील
श्रृखंला त्या साऱ्या दारिद्रयाच्या तोडी
मधुभजन हा तुजला संदेश धाडी।।४।।