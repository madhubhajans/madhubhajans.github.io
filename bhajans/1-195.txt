एका बाळाचं देणं

आहे घरी भरपूर ते काय कामाचं
दे ग मला देणं एका दे देवी बाळाचं ।।धृ।।

पैसा पडत नाही कमी, खातो घेतो सारं आम्ही 
परी दुःखी संसारी मी, आई कधी होणार मी 
करीते मी कर्म देवी, ते धर्मदानाचं ।।१।।

शंभर खंडी पिके भात, आहेत ग शेतंभातं 
ना रिकामं कशी ताट, भिकारीही भरी पोट 
करीते मी दरदिनी हे कर्म पुण्याचं ।।२।।

कुळदीप नाही मला, लागते हे या मनाला 
काय करू दौलतीला, नाही सुख या जीवाला 
नाव कोण राखिल ग या माझ्या कुळाचं ।।३।।

