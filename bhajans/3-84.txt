लागली ओढ नारायणा


तुझीच करीतो, आराधना
लागली लागली, ओढ नारायणा ॥धृ॥

हे चक्रपाणी, दे मज दर्शन
तव नामात, आहे आकर्षण
होतील दूरी, विवंचना ।।१।।

शंख गदा करी, पद्म सुदर्शन
कटी पितांबर, सुवर्ण भूषण
तृप्त करी तू, या लोचना ।।२।।

अंतर्यामी, ज्यांच्या अशांती
अशा जीवाना, दे सुख - शांती
तव चरणाशी, ही प्रार्थना ।।३।।

तुजहूनी सुंदर, कुणी जरी तो
असेल ईश्वर, नको तरी तो
एक तू माझा, ही धारणा।।४।।

नयन आतुरले, तुज पाहण्यास
दिवसा रात्री, तुझाच ध्यास
मधुभजनी या, तू धाव ना ।।५।।


