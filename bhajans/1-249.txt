पाणियात नारायण

नदी वाहे खळखळ, धुंद आत मुनिजन 
पाणियात नारायण, करी ईश ध्यान ।।धृ०।।

नागराज बाहुवरी,खेळती विषारी 
शिव दर्शनाची, संधी तीच न्यारी ।।१।।

भुकेले ते मासे फिरती पाणियाच्या पोटी 
डुलती आनंदाने, औदुंबर काठी ।।२।।

पक्षी गोड गाणी गात, झाड वेली दाट 
चंदनाचा गंध, चौफेर सुगंध ।।३।।

प्राशुनी पुरवा आस, गोड अमृतास 
जाणिव जयासी, त्यासी लाभ खास ।।४।।

वाहे चंद्रभागा तेथे वैष्णवांचा संग 
मधुभजनात, डोले पांडुरंग ।।५।।

