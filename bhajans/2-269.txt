पसायदान 

मी तर तुझेच लेकरू
अज्ञान कैसे दूर करू
आल्या जन्मी कैसा उध्दरू
सांग गुरुराया।।१।।

तू तर भक्ताचा आधारू
तुजवीण कोणा विचारू
तुच दासांचा अंगिकारू
श्रीगुरु कृपाळू।।२।।

विश्वभर तुझा संसारू
असंख्य असे परिवारू
चालविशी तूच ते तारू
महासागरात।।३।।

भक्तांतरी तुझा निवासू
करीशी जगाचा प्रवासू
भक्त सकल ते उदासू
दर्शनास तुझ्या।।४।।

जन्मोजन्मी हा देह दान
श्रध्दापूर्वक हे विधान
द्यावे मज पसायदान
या मधुभजनी।।५।।