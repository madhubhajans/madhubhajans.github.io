असावे सावधान

भरेल कधी घटका, वाताचा येतो झटका 
असावे असावे असावे सावधान।।धृ०।।

नजर विषारी तुझी नाही का लाज
पोरीच्या पाठीं जाण्या चढला का माज
उडेल कधी खटका, पोरीचा खाशिल फटका।।१।।

दारूच्या छंदामुळे, कुजतील आतडी
पाहशिल केव्हांतरी, ठाण्याची कोठडी
नशिबाने फुटका होईल कशी सुटका।।२।।

कधीं तूप रोटी, कधी कडका 
कधी गळयाला बांधुन फडका 
दिसतोस जसा रेडका ।।३।।

प्रेमाचा सागर प्राण्या, आहे अती खोल 
मधुकर सांगे प्राण्या, जाईल रे तोल
प्रेमाचा धागा तुटका, कमरेत पडशील लटका।।४।।