साईजींना बघु द्या -
( चाल : मैने तुम संग ) फिल्म : मनमौजी

न्या हो मजला, त्या शिरडीला
साईजींना बघु द्या ।।धृ०।।

रोज तुम्हांला, म्हणते नाथा
वर्षे उलटली नेता नेता
दर्शन मजला जाऊनी करूं द्या ।।१।।

लग्नाआधी, आईकडले
दिन ही माझे झरझर गेले
लग्नानंतर, चरणां धरूं द्या ।।२।।

हाकेला मम साई येतील
साईबाबा बालक देतील
या घरी माझ्या, पाळणा हलूं द्या ।।३।।

कैक जनांना अनुभव आले
भक्तजनांचे सार्थक झाले
सांगे मधुकर, भेट तुम्हीं द्या ।।४।।