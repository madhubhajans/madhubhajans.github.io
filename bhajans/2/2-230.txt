द्यावेस तू वरदान 

देतो तुला देहदान
आधी मला द्यावेस तू वरदान।।धृ०।।

हे गुरुराया दे मज दर्शन
पाहीन प्रेमे डोळे भरून
तव चरणी जीव प्राण।।१।।

कर्तव्याचे पालन केले
तूच शिरी ते छत्र धरीले
किती करू मी गुणगान।।२।।

पाहीन केव्हा तव रूपाला
निशिदीन आहे ध्यास जीवाला
लाऊ नको आनमान ।।३।।

मम अंतरी त्या तुझेच चिंतन
क्षणभर मी ना तव नामाविण
कशी तुज नाही जाण।।४।।

जनात हा जीव कृपाभिलाषी
जन सेवेत तव चरणाशी
हे ज्ञान की अज्ञान।।५।।

धुंद असे मी तुज पाहण्यास
डोलशी तू ते मधुभजनात
तू थोर मी तर, सान।।६।।