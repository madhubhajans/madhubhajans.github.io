तुझ्याच सेवेसाठी

हा देह माझा सदैव झिजला
तुझ्याच सेवेसाठी।।धृ०।।

तुझ्या सुखास्तव धडपडला रे
संकटी हा जीव सापडला रे
नाही कधी रे दडून बसला ।।१।।

सावरीले तुज मी अपघाती
दिवसा राती चिंता होती
हा आत्मा रे सदैव झटला।।२।।

आनंदाचे क्षणही आले
तुझियासाठी ते सोडिले
त्या निजसुखाना कितीक मुकला।।३।।

लक्षही नव्हते परिवारात
मी तर तेथे फिरविली पाठ
त्या संकटात अधिक रुतला।।४।।

अमृत भरूनी त्या शब्दात
पाजियले तुज मधुभजनात
गाता आनंदे कधी न थकला।।५।।