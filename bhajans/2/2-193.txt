दर्शन दे प्रभू

दे दर्शन दे प्रभू रे
अंत इतुका पाहू नको रे।।धृ०।।

चराचरात तू भरलासी
परी प्रगट का तू ना होशी
दूर असा तू राहू नको रे।।१।।

तुला पहातो त्या शिखरावर
कधी नदीच्या त्या काठावर
वाट पहाया लाऊ नको रे।।२।।

तुझे नि माझे जुळले नाते
कसे न कळले सांग तुला ते
सोडुनी मजला जाऊ नको रे।।३।।

काशी गया मथुरा पाहिली
अनेक स्थाना भेटही दिधली
क्षेत्र अजुन ते दाऊ नको रे।।४।।

ना मज दिससी मला पहाशी
मधुभजनात गुप्त रहाशी
थांब जरासा धाऊ नको रे।।५।।