भक्ति कशी करू

भक्ति कशी करू नाकळे
तुज सोडुनीया पाऊल नाही वळे ।।धृ०।।

अंतर्यामी तुज ठेविले
नंतर ना मी कुणा पुजिले
घ्यावेस जाणूनी मनातले।।तुज०।।१।।

हुरहुर माझ्या मनास लागे
सुखदुःखाचे बघुनी धागे
काही तरी असे वेगळे।।तुज०।।२।।

ओढ मनाला इतुकी नसता
नित्य प्रपंची स्थिर असता
मन हे कसे बरे जागले।।तुज०।।३।।

याहुन देव असती कुठले
तुझ्यात मजला दर्शन घडले
ब्रम्ह हरीहर भेटले।।तुज०।।४।।

जिवा शिवाची भेट घडली
दुधात साखर जणू ती पडली
आता मधुभजन एकीले।।तुज०।।५।।