आषाढीचा सोहळा

आषाढीचा सोहळा
निघुनी मी जाईन पंढरीला सयानो।।धृ०।।

देवाच्या दारी नसे खुळी मी
नेसेन साडी लग्नातली मी
सोन्यानी भरीन गळा।।१।।

कसे मामंजी तयार झाले
सासूचे बोट तोंडात गेले
तीनेही जोर दिला।।२।।

वाटेला गाठी शंभराची नोट
भर्तार माझे राजी खूषित
विचार आज ठरला।।३।।

सासूच्या साठी येणार नणंद
माहेरवाशीण तीला आनंद
विठूचा खेळ सगळा।।४।।

म्हणती गाजे घराघरात
मधुभजन ते पंढरपूरात
कळेल तेही मला।।५।।