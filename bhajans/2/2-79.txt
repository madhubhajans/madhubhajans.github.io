साई भजन करू या
(चालः कंकरिया मारे)फिल्म - मेंदी लगे मेरे हात

चला नरनारी या हो सारे मिळोनी
आज साई भजन करूं या ।।धृ०।।

टाळांचा झंकार या हो करूं
साईबाबांना चला हो स्मरूं
साईनाथांचे गुण, साईनाथांचे आज गाऊं या ।।१।।

लहान थोर आज आनंदले
साई भजनी पहा ते रंगले
गाऊं अभंग चला, गाऊं अभंग सारे जाऊं या ।।२।।

टाळ मृदंग चला वाजवूं
तालावरी खेळं अन् खेळवूं
साईचे नांव घेऊं, साईचे नांव घेवूं, या हो या ।।३।।

जिवाची हौस या पुरवूं चला
सारे मधुसंगे जाऊं चला
डोळे भरून आज । डोळे भरून साई पाहूं या ।।४।।