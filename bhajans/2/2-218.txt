द्या दर्शन

द्या दर्शन सकला स्वामिजी
या नजरा थरल्या जलावरी ।।धृ०।।

तुम्ही देवता जलयोगिनी
कर जोडितो आज वंदूनी।।
दिन ढळता ढळता या तरी।।१।।

सरितेचे जल दुभंगुनी ।
गेले यति पथ चालूनी।।
तव दास नदी काठावरी।।२।।

आनंद तो आहे जिथे ।
तुम्ही त्या तिथे आम्ही या इथे।।
भय वाटे तरी निज अंतरी।।३।।

त्या योगिनी तुम्ही तर मुनी ।
लिला नसे जाणे कुणी।।
त्या घेऊनी गेल्या सुंदरी।।४।।

आठवण कशी आमुची नसे ।
जाहले पूरे कळे ना कसे।।
तुम्ही धुंद मधुभजनावरी।।५।।