होणार ना उतराई

हे गुरुराया धर परछाई
जीवनभर मी होणार ना, उतराई।।धृ०।।

लोह मी अन् तू, परिस अनंत
फूलपाखरू मी, तू मकरंद
संकटसमयी, यावेस तू लवलाही।।१।।

अधोगतीची, लक्षणे सारी
माणुस खेळे, खेळे अघोरी
सारथी तू तर, काळाशी माझी लढाई।।२।।

जीवनपथाला, फुटती फाटे
त्या फाटयावर रुपती काटे
जन्मोजन्मी, व्हावेसे तू माझी आई।।३।।

ते जन अमुच्या, कुणी मरणावर
त्या जीवावर, रहेम नजर धर
जर तूझी मर्जी, मरणाचे मज भय नाही।।४।।

मान मिळो वा, मज अपमान
हा जीव करितो, तूझेच ध्यान
या मधुभजनी, हा जीव सदा तुज पाही।।५।।