विश्वउध्दारका

हे विश्वउध्दारका
तुझ्याच सावर प्रभू बालका ।।धृ० ।।

जाहलासी तू स्वयं ती धरती
धरतीवरी त्या निर्मिली सृष्टी
ब्रम्हांडाच्या प्रभू चालका।।१।।

अग्नीची निर्मिली ज्योत
होय विलीन ब्रम्हांडात
सर्वस्वाच्या प्रभू पालका।।२।।

स्थावर-जंगम तू पोशिले
सागर सरिता जल निर्मिले
चराचरांच्या प्रभू मालका।।३।।

या विश्वात पवन रुपाने
भ्रमण करीशी स्वानंदाने
तुझ्याच भोवती प्रभू घोळका।।४।।

तू आकाश तुझा न अंत
निर्मिताही तू भगवंत
मधुभजनी प्रभू बोलका।।५।।