तू अंतरज्ञानी

तू अंतरज्ञानी जाणशी मन
हा मम जीव का मौन धरून।।धृ०।।

नयन दचकती, ते अश्रु सुकती
कुणी जन मजला, निरखुन बघती
घडी घडी मजला, ती आठवण।।१।।

आवडी निवडी, साऱ्या विरल्या
स्मृती खरोखर, अंतरी थरल्या
या जीवनी मज, ना प्रिय धन।।२।।

कुणास मनीचे, सांगू कैसे
नको नको, स्वप्नातही तैसे
झोप न मज, उघडेच नयन।।३।।

गुपित माझे, मलाच ठावे
मागे मागे, हे मन धावे
का कधी जीव, फिरतो वणवण।।४।।

तू जीवनात, आनंद दिधला
कर्तव्यात मम, जीव रमला
मधुभजन, गुपचुप श्रवण।।५।।