- साईची समाधी-
(चाल : दत्त दिगंबर दैवत माझे)

धन्य समाधी त्या साईची
दासी असे मी त्या बाबांची
।।धृ०।।

ऐकून कीर्ती त्या साईची
सत्त्वरी होई शांती मनींची
मी तर दासी गुरुचरणीची
आवड मजला साई पूजेची ।।१।।

ठाव मिळावा तुमच्या पायी
दर्शन द्यावे मज लवलाही
तुम्हीच साई माझी आई
आस ही पुरवी मग अंतरीची ।।२।।

चिंतन करिते प्रतिदिन नाथा
आश्रय देता दीन अनाथा
ठेवून चरणी तुमच्या माथा
वाट पहाते तव येण्याची ।।३।।

स्पर्श समाधी ज्याने केला
सुख मिळाले त्या भक्ताला
मधुकर सांगे या जनतेला
वाट धरावी त्या शिरडीला ।।४।।