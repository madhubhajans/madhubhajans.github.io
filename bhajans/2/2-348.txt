सन्मार्गी हे पाऊल वळो

सन्मार्गी हे पाऊल वळो
माझे कर्तव्य मजला कळी ।।धृ०।।

कधी होय मनाची भ्रमंती
नको तेच नशिबी अंती
मनी भाव नको तो पळो ।।१।।

परिसास मी त्या दूर केले
लोहेच मनी का भरले
नको तेथे फुका खेळलो ।।२।।

परिपूर्ण आनंद सुखाचा
परिवार मनोहर माझा
तरी नाही कसा जागलो ।।३।।

ऐकिले मी नीजकर्णाने
मम गुपित गुरुवाणीने
गुरुवचन सहज विसरलो ।।४।।

घेणार मी प्रायश्चित
स्थिर राहो आता तरी चित्त
मधुभजनी ते पातक जळो ।।५।।