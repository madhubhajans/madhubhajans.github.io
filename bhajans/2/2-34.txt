राहिल्या स्मृती

गेली निघूनी विभूती, राहिल्या त्या स्मृती
राहिल्या त्या स्मृती, राहिल्या त्या स्मृती  ||धृ||

राजविलासी नाही झाले
सद्गुरु चिलया साधे भोळे
ब्रम्हानंदी राहती ।।१।।

त्या वाणीने जनता जागे
लेकी बोले सुने लागे
खूण ती तयांची उलटी ।।२।।

कसेही भोजन, देती ढेकर
कधी कधी घेती कांदा भाकर
आगळीच होती ती कृती ।।३।।

लिहूनी घेती भक्ताकरवी
कागदे भरती डझनावारी
लिहिण्या सांगती बी.ए.बी.टी ।।४।।

मधुभजनात नसता साज
रमती प्रेमे ते महाराज
चिडती हसती डोलती ।।५।।
