रुसलास का

का रे अजूनी दिसलास ना
मजवर रुसलास का देवा।।धृ०।।

रोज फुलांचे आसन करीतो
द्रव्य सुगंधी ते प्रोक्षितो
त्या आसनावर बसलास ना।।१।।

मी निस्वार्थी तुज आळवितो
स्वार्थी कुणी तो तुज नटवितो
त्या मायेला-फसलास ना।।२।।

तुजसाठी मी उपवास केले
पाणीही उदरी नाही गेले
पाहून घेता-उठलास ना।।३।।

प्रपंची माझे लागे ना ध्यान
ते कंठाशी आले प्राण
का रे विचार-कसलाच ना।।४।।

जरा कुठे तरी हे मन वळले
मधु भजनात सारे कळले
मम हृदयात बसलास ना।।५।।