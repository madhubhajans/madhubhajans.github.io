श्री साईबाबांचा भक्तांस उपदेश

भार घेतो जगाचा, तोच राजा विश्वाचा
ना चुकावे, द्वार त्याचे, जन्म हा मानवाचा ।।धृ०।।

सुखदुःखाच्या या संसारी
भक्ति प्रभूची बहू गुणकारी
तोच तारी, तोच मारी, तोच त्याच्या मनाचा ।।१।।

दौलतीचा तो मोह फसवितो
आडवाटेला मानव जातो
सावध व्हावे, झणी मानवा, नेम नसे काळाचा ।।२।।

स्वर्ग मृत्यु अन पाताळी
तीन लोकीचा तोची वाली
दूर कशाला, शोधिशी प्राण्या, अंतरी वास प्रभूचा ।।३।।

जाग नेणार क्षण मोलाचा
दास मधुकर तो बघ माझा
हाच सल्ला देई सकला, कोणी नाही कुणाचा ।।४।।

।। ॐ दत्त ।।