कृपेचा हस्त धर

प्रभूरामचंद्रा तुझी कृपा कर
आम्हा शिरावर तुझाच कर धर ।।धृ०।।

स्पर्श तुझा तो शिळेस झाला
अहिल्येचा तू उध्दार केला
तुझ्याच नामे तरले मुनीवर ।।१।।

लंकाधीशावर चालून गेला
सागरी तू तर सेतु रचिला
सिंधुत तरले पाषाण ते वर ।।२।।

राजाधिराज दरबारी हरले
जनकाची कन्या आनंदे डोले
शिवधनू तोडून सीता स्वयंवर ।।३।।

त्रिभूवनात आनंद झाला
गगनात देव झाले ते गोळा
शराने वधलासी लंकेश्वर ।।४।।

प्रपंची कळतो कधी तो आम्हा
मधुभजनात रामाचा महिमा
ते राज्य येवो वाटे भूमीवर ।।५।।