–वासुदेवानंद गुरुवर—

आनंद आनंद आनंद
वासुदेवानंद गुरुवर हो वासुदेवनंद ।।धृ।।

सत्य भक्तिने भान जे हरले
संसारी या ते जन तरले
भक्तिचा भोळा असे छंद ।।१।।

गुणी जीवाला जवळी ओढी
पावन धरणी नरसिंह वाडी
तेथे श्री दत्त कृपावंत ।।२।।

परोपकारा झिजविली काया
भक्तजनानां लाविली माया
भक्तित जो तो असे धुंद ।।३।।

घराघरातुन तुम्हा पुजिती
नामस्मरणी धुंद राहती
भक्तिचा न्यारा असे गंध ।।४।।

गुरु गुणांचे गीत ऐकती
मधु भजनात कुणी डोलती
विचार थोडे करा बंद ||५।।
