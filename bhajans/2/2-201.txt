ललकारी

तुजसाठी भाजिली भाकरी
आज भिक्षान्न घे, वेळ माध्यान्न ये,दारी।।धृ०।।

मी वाटेवर लाऊनी डोळे
श्रीगुरुराया हे मन भोळे
झोळी हाती धरी, हाक दारावरी मारी।।१।।

तव कृपेने जे जे आहे
त्यात आनंदी हे मन राहे
घेतसे स्वानुभव, आहे सुखी मी संसारी।।२।।

कधी तीर्थाला मी जरी जातो
तुजविण तेथे कोण तो नेतो
माझा नारायण, तूची सद्गुरु अवतारी।।३।।

आज मी राहतो ते घर तुझे
तुज विण मजला वेड न दुजे
मधुभजनामधी, तुझ्यासाठीच ललकारी।।४।।