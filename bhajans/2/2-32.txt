गुरुदेव चिले

हरिने मजला हरिशिच दिले
गुरुदेव चिले मज भेटविले।। धृ० ।।

जसे दिन ते बहु झरझर सरती
वसे प्रेम विपूल गुरुवरती
अघटीत खरे शुभ घडविले ।।१।।

जन म्हणती असे अवतारच तो
निज नयनी दिसे दत्तात्रय तो
मज ठावे मी काय ते जाणियले ।।२।।

ब्रह्मांड गुरु ते निर्मियले
गुरुचरणी मी तन मन वाहियले
कसे सांगू मी काय ते पाहियले ।।३।।

मज दिसती अनंत विभूती जरी
स्वरूपी गुरुच्या जाणीव खरी
मधुभजनी मी भजनही गायिले ।।४।।
