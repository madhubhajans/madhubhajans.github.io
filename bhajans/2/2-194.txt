शरण तुज श्रीगुरुराया

शरण शरण तुज श्रीगुरुराया
धर कृपेची अखंड छाया
हे ऽऽऽ गुरुराया।।धृ०।।

भाव निरंतर अंतरी आहे
मूर्ती तुझी मम नयनी राहे
भक्ति कशी ही जाईल वाया।।१।।

असेनही जरी मी अपराधी
सोडू कशी सेवेची संधी
तव चरणी ही अर्पण काया।।२।।

आजवरी तू जगवियलेशी
असो उद्याची चिंता तुजशी
तुझ्याच स्वाधिन तुझी ती माया।।३।।

आलो कुठुन जाणे मज कोठे
हे पडले मज कोडे मोठे
सदैव तुजला पडतो पाया।।४।।

सद्गुरु स्वामी तू मनलहरी
दया दीनावर हे गुरु तू करी
मधुभजनी ये दर्शन द्याया।।५।।