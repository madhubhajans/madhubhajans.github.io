तुझेच चिंतन करु दे 

हे प्रभू रे ऽऽ तुझेच चिंतन ध्यान करू दे
मुरली मनोहर मोहन शाम।।धृ०।।

या जन्मी कर्तव्य कळू दे
पाऊल तेथे माझे वळू दे
नामी तुझ्या नित भान हरू दे।।१।।

सत्संगातुन रमता रमता
अपमानाचे जीवन जगता
कधी न वाटो मान मिळू दे।।२।।

तूच हरी गोवर्धन धरीशी
तू लिलाधर तारण करीशी
संकट येता नित्य टळू दे।।३।।

संसाराचा भार अनावर
कधी खवळे हा जीवन सागर
भवसागरी ही नाव तरू दे।।४।।

तुझ्या लीलेचे ते गुणगान
कर्ण आतुरती श्रविण्या गान
मधुभजनात हे मन रमू दे।।५।।