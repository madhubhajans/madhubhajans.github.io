दत्त देव नांदले

हेच स्थान हीच भूमी इथेच दिन संपले
दत्त देव नांदले।।धृ०।।

येथे दर्शन भागिरथी
भिमा अमरजा तीर्थे किती
हेच तीर्थ धाम असे । चरण येथे लागले।।१।।

सिध्द झाले दत्तात्रय
जनकल्याणा केली सोय
नामधारकाकरवी । चरित्र येथे निर्मिले।।२।।

मागतीही माधुकरी
दोन तप गंधर्वपूरी
गावी याच, राहियले । ते महात्म्य वाढले ।।३।।

श्रध्दा भक्ति श्रेष्ठ असे
दैवीकृपा तेथे वसे
माणसास जीवनी या । दान-धर्म दाविले।।४।।

याच गावी गंगातटी
आहे मठी अन आहे कुटी
ते मधुभजन मुखी । पायी पायी चालले।।५।।