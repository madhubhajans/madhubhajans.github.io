एकमुखी देव

एकमुखी देव राजाधिराज
गुरुदत्त माझे चिले महाराज ।। धृ०।।

जटा चंद्र गंगा नच कांही माथी
गदा चक्र शंख घेतले ना हाती
गोड हास्यमुख माझे गुरुराज ||१||

करी कमंडलू मकरंद नाही
त्रिशूळाविनाही फिरे दिशा दाही
कलियुगवासी आले योगिराज ।।२।।

धवल तनूवर वस्त्रही धवल ते
गरीब नि दुबळे भक्तही जवळ ते
आधार तो मोठा लाभलासे आज ।।३।।

शब्दसुमनांची गुंफुनिया माळा
अर्पण करितो गुरुचरणाला
मधु-भजनात नसे पूर्ण साज ।।४।।
