जडो हरिनाम लळा

जडो हरिनाम लळा मनाला । जडो हरिनाम लळा
धरशी तू ध्यास जीवा, कशाला।।धृ०।।

हरिनामाने पुनित ते अंतर
श्रेष्ठ न काही त्याच्या नंतर
जाईल पाप तुझे लयाला।।१।।

स्थावर जंगम तो निर्माता
प्रलय असे तो त्याच्या हाता
शिकवी तू हाच धडा जगाला।।२।।

जो ब्रम्हांडी तो तर पिंडी
जो तो त्याला व्यर्थचि धुंडी
ना कळे हेच कसे कुणाला।।३।।

जीवन जग तू ते निस्वार्थ
प्रपंच करूनी कर परमार्थ
नको धरूनी तू बसू धनाला।।४।।

सावध हो त झणी जीवा रे
ब्रह्म हरि हर एकच बा रे
शोध मधुभजनी तयाला।।५।।