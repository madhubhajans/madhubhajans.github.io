श्री राम जय राम जयजय राम

घे मुखी रोज बाळा प्रभुचेच नाम
ॐ श्रीराम जयराम जयजय राम ।।धृ०।।

राम रानोवनी जागोजागी असे
रामभक्ति विना कोणी योगी नसे
राम तोची असे रे दुजा नाही शाम।।१।।

राम तो निर्जिवात सजिवातही
श्रध्दा निष्ठा आणि भावभक्तितही
राम वाचे स्मरिता घडे सत्य काम।।२।।

तो रघुकूळ भूषण धनुर्धारी राम
एक पत्नी आणि एक वचनीही राम
नाम त्याचे स्मराया नच लागे दाम।।३।।

जागवी भक्तिपंथे तुझा आत्माराम
मधुभजनात जा तुझे होईल काम
भूवरी त्या प्रभूचे असे पुण्यधाम।।४।।