दे मज दर्शन

नाही कधी नाही, करणार मी प्रदर्शन
एकदाच दे मज दर्शन ।।धृ०।।

बंद डोळयाने पाहीन
झाकली मूठ, मी ठेविन
आहे मज आहे, तुझेच रे आकर्षण ।।१।।

अंतरी जीव हा दुःखी माझा
चालतो पथ, कधी मायेचा
आजना ऽऽ तर उद्याला, होईल रे परिवर्तन ।।२।।

कर दया कर हे परमेशा
नाही ऐश्वर्याची आशा
श्रवितो ऽऽ आणि करतो, तुझेच रे कथाकीर्तन ।।३।।

रत्न मोती तूज आवडती
ऐसे कोणी ते जन म्हणती
देऊ ऽऽ तुज देऊ, ते काय, मी आहे निर्धन ।।४।।

भाग्य आहे-भान मी हरतो
योग येता, बोध ही मिळतो
राहे ऽऽ नित राहे, मधुभजनी मम तनमन ।।५।।