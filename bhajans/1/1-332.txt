जाणे तो हरि अंतरंग

उभा तो विटे पांडुरंग 
जाणे तो हरि अंतरंग ।।धृ।।

पवित्र पावन चंद्रभागा 
हरिभक्तानो जागा जागा 
भिजवा तिथे, अंग अंग ।।१।।

दुमदुमती ते टाळ मृदुंग
सान थोर होती दंग
चराचरी श्रीरंग ।।२।।

कटी पितांबर मुकुट शिरावर 
पंढरीनाथ स्वयं लीलाधर 
जातीही तिथे, ते अपंग ।।३।।

भक्त विठूचा कुणी निरक्षर 
तरीही गातो अभंग सुंदर 
जगजेठीचे ते अभंग ।।४।।

भजनी रमती, राव नि रंक 
नाचती प्रेमे वाजती शंख 
मधुभजनी सत्संग ।।५।।