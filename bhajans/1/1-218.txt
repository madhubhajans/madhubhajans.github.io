शांतादुर्गा कवळ्याची

शांतादुर्गा तू कवळ्याची
कुलदेवता तू कोटी जनांची ।।धृ०।।

तव स्मरणाने टळे काळ वेळ 
तुझ्याच आधारे वाढे वंश वेल 
जीवाजीवावर ममता तुझी 
कुलदेवता तू कोटी जनांची ।।१।।

जिथे वास तुझा तिथे नांदे शांती 
तुझ्या भक्तिविण गती नाही अंती 
थोर महिमा अवताराची 
कुलदेवता तू कोटी जनांची ।।२।।

क्षमा करी माते निज लेकराशी 
नमस्कार माझा तव चरणाशी 
अर्पिली सेवा मधुभजनाची 
कुलदेवता तू कोटी जनांची ।।३।।
