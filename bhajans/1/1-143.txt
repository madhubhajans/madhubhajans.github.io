तुझी दत्ताई

तुझी दत्ताई
विसरेल कैशी तुला ||धृ० ।।

श्रीगुरुचे तुज चरित्र कळते 
गुरुमर्जीने सारे घडते
तुझ्या भाग्याची काळजी श्रीगुरुला ।।१।।

असेल श्रध्दा पूर्ण त्यावर
पाषाणाला फुटतील पाझर
कधी येऊनी कुरवाळील तुजला ।।२।।

जेथे भूवर आत्मा रमला
तेथे श्रीगुरु आहे वसला
गुरुमाऊली जाणीव आहे तिला ।।३।।

जीवनी जाशील जेथे जेथे
ॐ दत्ताई येईल तेथे
माय छायेत ठेविल ती बाळाला ।।४।।

निजभक्ताना सदैव तारी 
नरसिंहमुनी ते बहुरूप धारी
तिने पेरीला मधुभजनाचा मळा ॥५॥

