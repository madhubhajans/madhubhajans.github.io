पावन झाली पंढरी-

पावन झाली पंढरी
स्पर्शे, नारायण श्रीहरी ।।धृ०।।

संतजनांच्या गाठीभेटी । नारायणाच्या साठी 
वैष्णवजन ते चालत येती । संतजनांच्या पाठी 
दुमदुमली नगरी ।।१।।

विठ्ठल विठ्ठल नाम गजर । चरअचर उध्दारी 
चंद्रभागा खळखळ वाहे । जगजेठीच्या द्वारी 
स्वर्ग आला भूवरी ।।२।।

कैलासाचे नाव जहाले । निळकंठाचा वास 
यमुनातीरी मथुरा गाजे । श्रीहरिचा इतिहास 
हर्ष करी धरतीवरी ।।३।।

मधुभजनाचा ढंग आगळा । नारायणाची वाणी 
आंधळा पाहे बहिरा ऐके । भक्त असे कुणी मौनी 
वाणी वढे वैखरी।।४।।