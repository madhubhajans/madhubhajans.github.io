पंढरी मी पाहिली

पंढरीच्या पांडुरंगा आस पुरती जाहली 
श्रेय त्याचे लेकरांना पंढरी मी पाहिली ।।१।।

थोर तव महिमा, विटेवरच्या विठ्ठला 
गोजिरी ती सावळी ती मूर्ती नयनी राहिली ||२||

अंतरी या काय आहे ठावे मजला अन् तुला 
भावनेची दोन सुमने, चरणी तुझ्या वाहिली ।।३।।

वृध्दकाळी पाहिजे ते सौख्य मजला लाभले
सून माझी लक्ष्मी जैशी या घराला लाभली ।।४।।

देवराया तव कृपेने, तीर्थयात्रा घडविली 
तुळजापूरची ती भवानी जवळून मी पाहिली ।।५।।

