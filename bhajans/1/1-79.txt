ॐ दत्त वाचे स्मरा

ॐ दत्त ॐ दत्त वाचे स्मरा
मनाला नामे स्थिर करा।। धृ० ।।

ॐ दत्तौगम गुरुशिखरावर
ॐ दत्तकृपा साऱ्या जगावर 
ॐ दत्त बोला भान हरा ।।१।।

ध्यानी मनी तो ॐ दत्त राहो
स्वप्नातही जीव ॐ दत्त पाहो
ॐ दत्त मंत्र ध्यानी धरा।।२।।

ॐ दत्त धावे सुखदुःखात
ॐ दत्त भेटे रानावनात
जपा निरंतर दिगंबरा ||३||

ॐ दत्त नांदे संसारात
ॐ दत्त आहे परमार्थात
भक्तिरसाने झोळी भरा ।।४।।

ॐ दत्त दंगे या कवनात 
ॐ दत्त वसला मनामनात 
मधुभजनात या उध्दरा ।।५।।
