आले गणराया
आले गणराया आले देवराया
बदलत्या जगाला पहाया।। धृ०।।

सुखी दुःखी जनतेस देती दिलासा 
प्रथम पुजनाच्या गणेशास वारसा
बदल माणसात कराया ।।१।।

सगेसोयरे ते कुणी दूर होती
कुणी नाती रक्ताची ती तोडताती
बदलत्या जनाला बदलाया ।।२।।

कुणी देवपूजा कधीकाळी करती 
कुणी पूर्वजांच्या स्मृतिही विसरती 
नको तो तो बदल थांबवाया ।।३।।

कुठे घराण्यात कुलाचार नाही 
कुटुंबी अशांती सदाकाळ राही 
जो जो करणे बदल तो सुचवाया।।४।।

कधी ज्ञानियांच्या होती गाठीभेटी 
कुणी उपदेशाने बदलून जाती 
मधुभजनी बदल तो ऐकवाया ।।५।।
