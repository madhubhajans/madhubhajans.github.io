नवरात्रीचा सण

माझ्या आईचा भरतो दरबार
दीपवी डोळे श्रृंगार ।।धृ०।।

नवदिवसाचा, नवरात्रीचा, नवदूर्गेचा सण 
घराघरात भरे आनंद, फेडिती जन ते ऋण 
रमे सेवेत सारा परिवार ।।१।।

नवचंडिचे, नवलाईचे, ते घडते दर्शन 
चतुर्भुजा ती महाभगवती भरे तिचे अंगण 
चाले मृदुंग, टाळ, झंकार ।।२।।

महादेवीचे मूळशक्तिचे स्वरूप ते सुंदर 
परम ती जननी, पद्म लोचनी भजती नारी नर 
घेई शांकभरी कैक अवतार ।।३।।
9
जगदंबेचे, हरगंगेचे किती मी गावे गुण
जनास कळती आनंदी होती ते मधुभजनातून 
घेई जगाचा डोईवर भार ।।४।।
