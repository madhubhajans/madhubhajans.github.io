अत्रिनंदन

दोन चरण शिरे तीन प्रभूला
एक विभूती ते चार श्वान संगतीला ।। धृ० ।।

भस्माकिंत त्या धवल तनुवर 
भरजरी शोभे तो पितांबर
चंद्रगंगा विराजमान जटेला ||१||

अत्रिनंदन दिंगबराचा
तो पंचतत्वाचा देह त्याचा
सहा करानी, सुंदरता श्रीगुरुला ।।२।।
सप्तर्षीचा तो निर्माता
त्या अष्टसिध्दी त्याच्या हाता
नवनाथाचा तो गुरु गिरनाराला ।।३।।

दश अवतारा तोचि रमला
एकादश त्या दिशात वसला
प्रसन्न होई द्वादशलिंग पुजेला ।।४।।

त्रैमूर्तीशी त्या संगित ओढ
तोच लिही करी गायन गोड
नित्य असे गुरुदत्त मधुभजनाला ।।५।।
