वाजली बांगडी

रखुमाई पाहिली 
वाजली बांगडी ।।धृ०।।

होत्या मंदिरी लुकलुकत्या ज्योती जरी 
रात अंधारी एकांत होता परी 
गुपचुप ती आली ।।१।।

माय ती भोळी पण थोडी लीला करी 
मायेने आली विटलाई ती भितरी 
कडी नाही काढीली ।।२।।

जगजेठीला चाहुलही ती लागली 
मध्यरात्रीला ती पंढरी झोपली 
विठूनेही ऐकिली ।।३।।

विटेवरच्या त्या मूर्तीतुनी येऊनी 
रूक्मिणीला स्वये भेटला जाऊनी 
जरी भेट ती झाली ।।४।।

कथा गंमतीची ही तर मंदिरातली 
मधुभजनात सांगाविशी वाटली 
आठवण राहिली ।।५।।
