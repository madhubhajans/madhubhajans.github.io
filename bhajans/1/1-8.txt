-महागणपती दया करी-
महागणपती दया करी
क्षमा करी रे क्षमा करी ||धृ० ।।

लेकुरवाळी तुझी ही बाळे 
तुझ्यावीणा नच काही चाले 
विनायका रे कृपा करी ।। १ ।।

तव चरणावर आमुची काया 
भक्ति आमुची जावो न वाया 
कृपा करी रे आम्हावरी ।।२।।

बुध्दी मिळावी तव गुण गाया 
मंगलमूर्ती हे गणराया 
सदैव सावर पथावरी ।।३।।

दोन घडीचे जीवन आमुचे 
मर्म कळेना त्या सत्याचे 
अपार लीला ती ईश्वरी ।।४।।

दूर न जावो गुरुमाऊली 
राहो कृपेची ती साऊली 
मधुभजन ना सरो दूरी ।।५।।
