- विठ्ठला विठ्ठला-

विठ्ठला विठ्ठला विठ्ठला
रुक्मिणीच्या वरा । विश्वाच्या पाटला ।।धृ।।

ती भाग्यवान दारी सरिता
अविरत वाहे गीत गाता गाता 
अगणित जन ते दिनरात तेथे 
भजनात रंग भरला ।।१।।

आषाढीला तर भक्तिचा सागर 
हे पांडुरंगा तूचि लीलाधर 
जन घेण्या भेट, पथी चालतात 
देव दुजा नाही कुठला ।।२।।

वारकरी ते चालून थकती 
वाटेवरती पाषाण झिजती 
टाळ मृदुंगात रंग भजनात 
जो तो नाचण्यात दंगला ।।३।।

पढरपूरच्या हे जगजेठी 
लाखो जन का वेडे होती 
तुझी ती मूर्ती विटेवरती 
मधुभजनात गुंतला ।।४।।