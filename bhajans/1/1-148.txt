श्रीगुरु शरणम् मम

हा जीव जीवनी, श्रीगुरु शरणम् 
कर्म शुभम्, अशुभम्, कृष्णार्पणम् ॥धृ०।।

प्रपंची येती वादळ वारे 
अधोगतीचे लक्षण सारे
त्यात घडे, जीवनात, सुफलम् ।।१।।

तो पुरुषोत्तम श्रीगुरुराया
स्पर्शन होई पुनीत काया
अमृतमय, गुरुचे ते चरणम् ।।२।।

त्रस्त कधी जीव जाती भेटी
रडगाणे कुणी तेथे गाती
लाभतसे, कृपेचे ते, किरणम् ।।३।।

जीवन पथाला फुटती फाटे
नकळत केव्हा रुपती काटे
नित्य असे या, मनात स्मरणम् ।।४।।

जनसागर तो डोले निवांत
गुरुनारायण मधुभजनात
जाई रमून, सत्संगी, जीवनम् ॥५॥

