पंढरीचा थाट-

पाहा चंद्रभागा काठ । पंढरीचा थाट 
गावागावातूनी जाय वाट।।धृ०।।

पावलो पाऊली विठुचेच नाम 
जवळ जवळ येते पंढरी धाम 
तेथे गर्दी असे घनदाट ।।१।।

पंढरीवारी गावातूनी न्यावी 
भूकेला ती भाकर सोबत न्यावी 
नाम घ्यावे मुखे खात खात ।।२।।

उन्हा पावसाची नका करू चिंता 
दीनदुबळयांचा पांडुरंग दाता 
पथी चाला तुम्ही गात गात ।।३।।

कुठे विठ्ठल नामे कधी चाले किर्तन 
तिथे पांडुरंगाचे होय दर्शन
तिथे फिरवू नका कोणी पाठ ।।४।।

मंदिरात विठ्ठल सदाकाळ दंग 
रंगतात तेथे विठूचे अभंग 
मधुभजने तिथे दिनरात ।।५।।