दीनावर ध्यान

संतोषी देवी, संतोषी देवी
आई दीनावर ध्यान, सदा तू ठेवी।। धृ०।।

दीनदुबळयांची तू कैवारी
तुझ्या हाती सुत्रे सारी, तूंच तारी मारी 
डुले पाण्यावरी नाव, किनाऱ्यास लावी ।।१।।

महिमा तुझी ती, अपरंपार
प्रतिदिन प्रतिमेस, अर्पिती हार
जन्मभर तुझी माते, थोरवी ती गावी ।।२।।

कलियुगी नाही, सत्यास मान
क्षणोक्षणी होती माते इथे अपमान
अशा भाविकाला माते, सत्य वाट दावी ।।३।।

चालो सुखानी, संसार आमुचा
नमस्कार तुजला, दोन्ही करांचा
कविता 'मधुकराची' ऐकून तू घ्यावी ।।४।।
