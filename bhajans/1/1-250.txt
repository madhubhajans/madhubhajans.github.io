सज्जनांच्या दारी

रामकृष्ण हरि । रामकृष्ण हरि 
सदा वळो पाय सज्जनांच्या दारी ||धृ०।।

दर्शन घडो, ते गुरु माऊलीचे 
शिरी छत्र तेची, कृपा साऊलीचे 
दुर्जन ते राहो मजहुनी दूरी ।।१।।

स्वतः मी स्वतःला विसरोनी जावो 
भक्तिच्या रसात विलीन मी होवो 
आस या मनीची करी तुची पूरी ।।२।।

मन माझे सांगे मजला मनात 
गुरुदेव माझे माझ्या अंतरात
घडी घडी तोची येवोनिया तारी ।।३।।

भाग्य उजळो हे, मज वेड लागो
जो तो ज्याला त्याला मधु वेडा सांगो 
भक्तिचे ते वेड तुकारामा परी ।।४।।
