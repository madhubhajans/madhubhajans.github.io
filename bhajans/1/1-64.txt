शाळीग्राम बाळा- ( चाल: देहाची तिजोरी)

थांबलासे चाळा जरा हळू बोला
शाळीग्राम बाळा - लागलासे डोळा ||धृ० ।।

देवाजिचं देणं - बाळ गुणवान
गोरा गोरा छान - केवडयाचं पान
नाही वाजवावा - कुणी खुळखुळा ||१।।

आला भगवंत-पहा कारंजात
ओमकाराचा नाद - घुमे सदनात
नवल बघाया - झाले सारे गोळा ।।२।।

मीठ मोहरीने - दृष्ट काढियेली 
धूप दाखवोनी - तीट लावियेली
शुभ्र वस्त्रासंगे - गुंडाळिले बाळा ।।३।।

नाही रडू ठाव - चालू ओंमकार
जो तो म्हणे आहे - काय हा प्रकार
गलबला कशाला - पुसू ज्योतिषाला ।।४।।
