रघुनंदना नंदना-

रघुनंदना नंदना
करीतो तुला वंदना ।।धृ०।।

नाम तुझे ते मधुर मनोहर 
रघुकुळ भूषण तुचि लिलाधर 
दुरी कर प्रभू बंधना ।।१।।

हे श्रीरामा तू रोमरोमी 
मग्न पूजेत वेडा खुळा मी 
तुजला सुमनार्चना ।।२।।

या धरतीवर त्या तीर्थ धामां 
विसर कुणा ना तुझा श्रीरामा 
बहुजन तुझ्या दर्शना ।।३।।

तू मुरलीधर दशरथ नंदन 
जानकी राधा एकचि दर्शन 
रमतो हरिकिर्तना ।।४।।

प्रपंची गोडी परमार्थाची 
ही मेजवानी मधुभजनाची 
जागवी मधु कल्पना ।।५।।