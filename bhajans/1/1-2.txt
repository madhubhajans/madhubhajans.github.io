- मंगल दिन आले -
मंगल दिन आले
मोरया मनमंदिरी डोले ।। धृ० ।।
थेऊर मढ लेण्याद्रीवासी
शतशः वंदन गजाननासी
प्रसन्न दर्शन गौरीनंदन गण सदनी - पूजिले ।।१।।

ओझर पाली रांजणगावी
गण मोरगावी महिमा दावी
सिध्दटेकी जाऊनी बसले दाही दिशे रमले ।।२।।

तू लंबोदर सिध्दिविनायक
त्रैलोकीचा णेश पालक
एकदंता हे शिवसुता तव पूजन पाहिले ।।३।।

तुझ्या कृपेने सोहळा सजतो
आप्तेष्टांचा संगम घडतो
सुखशांतीचे जीवन जावो जन तुजला नमले ।।४।।

पाहूनी मूर्ती डोळे दिपती
जन प्रेमाने करती आरती
मधुभजनात आणि सुजनात दुःखही ते विरले ।।५।।
