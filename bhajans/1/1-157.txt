खेळ शिवाचा

बम भोले बम भोले शंकरजी 
डमडम डमरू वाजवी ।।धृ०।।

झणनन पायल वाजती 
झरझर सुंदरी नाचती 
सृष्टीदेवता खेळती
शिवब्रम्हांड डोलवी ।।१।।

सारी भुतावळ संगती
नागराज सरस्वती
आनंद अवती भोवती
शिव कैलासा हालवी ।।२।।

देवही ते गगनातले
एक दुजाला भेटले 
पंचतत्व आनंदले
शिव त्यानाही बोलावी ।।३।।

नाचे नटेश्वर दंगतो
खेळ शिवाचा रंगतो
जाहलासे बेभान तो
नर्तनलीला दाखवी ।।४।।

शिव सोहळा तो रंगला
गंधर्वानी गाईला
गंध मधुभजनातला 
जो अंतरी साठवी ।।५।।
