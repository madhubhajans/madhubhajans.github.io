दत्त आले द्वारी

दत्त आले माझ्या द्वारी
झाली अभिलाषा मम पुरी।। धृ०।।

नव्हते ध्यानी मनी ते पडले 
पडणे जे पदरी ते पडले 
गाणगापूर नाही दूरी ।।१।।

वेडा भक्त मी आहे लहान
मंदिर सान परी ते महान
माझी चिंता त्याशी सारी ।।२।।

त्या संगमी मज सुचविले 
मुखे मम गुरुचरित्र म्हणविले
 ही कहाणी ऐसी न्यारी ।।३।।

माझी संगत ना जमणार
मी तर संगमी त्या रमणार
आत्मशांती अमरजा तीरी ।।४।।

मी सांगू न जे शकणार 
ऐसे काही तरी घडणार 
मधुवाणीत रामकृष्ण हरि ।। ५ ।।
