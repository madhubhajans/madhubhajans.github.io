-तुझ्यामुळे-
(चाल: मिलती है जिंदगीमें) फिल्म : आंखे

बदनाम जाहलास तू 
मूर्खा तुझ्यामुळे ।।
जीवनांत कैकदा तू रे
जळला तुझ्यामुळें ।।धृ०।।

तुजला कलंक लागला
दुष्कर्म ते म्हणून ।। 
हँसले सुजन कुणी ते 
तुजला तुझ्यामुळे ।।१।।

तव आप्त इष्ट ते बरे 
होते रे चांगले ।।। 
त्या माणसामधून तू 
ढळला तुझ्यामुळे ।।२।।

डोळे असून आंधळा
जाहलास मानवा 
पाहुनी थुंकतात जन 
तुजवर तुझ्यामुळे ।।३।।

व्यसनात शाप ते तुला
नडले बरे आता ।।
मधुकर म्हणे तुझी घडा 
भरला तुझ्यामुळे ।।४।।