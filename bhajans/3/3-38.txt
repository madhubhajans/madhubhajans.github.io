अंतरात आदिनारायण

देह आमुचा हा हरिचे सदन
राही अंतरात आदिनारायण।। धृ० ।।

सदनात ऐशा आम्ही हे नोकर
झाड लोट करूनी काढतो ही केर
कधी गाठ होता धरितो चरण ।।१।।

चालणे बोलणे कर्म जे करणे
सत्य असत्य ते हरि तोच जाणे
कसे वागतो ही त्याची शिकवण ।।२।।

जन्म आमुचा या जाहला घरात
मालक घराचा तोच संचारात
आमुच्या कुडीत त्याचे आचरण ।।३।।

वादळ ही होई कधी थंडी वारा
गुदमरे जीव शोधीतो निवारा
तोचि अंगावर घाली पांघरूण ।।४।।

अस्थिर जीवांचा भरे कधी मेळा
वदे मंत्र वाणी स्थिर करण्याला
गातसे मुखाने तो मधुभजन ॥4॥

