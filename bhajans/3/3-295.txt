स्थान महिमाश्रीगुरुंची दृष्टी राहे..
चाल....पायी खडावा..

श्रीगुरुंची दृष्टी राहे
स्थान महिमा थोर आहे।।धृ०।।

श्री गुरुंचे चरण जेथे
आत्म शांती लाभे तेथे
ज्ञानगंगा वाहताहे।।१।।

लाखो जन ते धन्य होती
दुःखे त्यांची ती दूर जाती
मूर्ती तेथे बोलताहे।।२।।

भूतबाधा दोष सारे
पळूनी जाती त्या आधारे
शिव शक्तिही नांदताहे।।३।।

भाविका हो सावधान
आहे मंगल ते ठिकाण
भाग्य तेथे वाट पाहे।।४।।

देव आणि देवताही
तेथे साधू संत ते ही
मन मधुगंधात मोहे।।५।।