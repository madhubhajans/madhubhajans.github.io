ज्ञानाचा मळा

ज्ञानाचा तो मळा भूमीत 
राहिली ती भूमि आळंदीत ।।धृ०।।

वर्षाऋतू तो पाणी पुरवी
मळा आनंदे तोच डुलवी
जाहली धरणी ही, की पुनीत ।।१।।

अशा मळ्यातील फुले विकसली
सुगंध देउन अंतरी वसली
जीवनी भाविक आनंदीत ।।२।।

खरी अलौकिक ईश्वरी लीला
पठण करावे ज्ञानेश्वरीला
जागती ते जन संघटीत ।।३।।

ज्ञानगंगा ज्ञानेश्वरीत
पारायण ही घराघरात
एक एक धडे संगतीत ।।४।।

चंद्रभागे तिरी विठोबा
तेथे रमला तो ज्ञानोबा
मधुभजन ऐकती पंढरीत ।।५।।