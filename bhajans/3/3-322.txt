मन सावरी

घडणे घडते ना तुला कळते.
तू पूसू नको मला भलते।।धृ०।।

त्या दुःखाचा आगळा वेग
असती ते जन्मांचे भोग
ती गती पाव रे एकचि नाम ते ।।१।।

जन्मोजन्मी मी तव संगे
वचन हे क्षत्रिय सांगे
या वेळी ते मन सावरी पुरते ।।२।।

जन्ममरण हे चक्र फिरतसे
कधी बरे थांबेल कैसे
आपुले आपणा कर्म ते मिळते ।।३।।

शुभ घडण्याला विलंब लागे
अशुभ ते घडतेच वेगे
हवे ते मिळण्या सबुरी लागते ।।४।।

त्वरित यशाला अल्प आयु
असे दूर ते दिर्घायु
या मधुभजनी सारेची असते ।।५।।