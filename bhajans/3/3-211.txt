गुरुराया समर्थ असे
 
गुरुराया समर्थ असे तुझे मन जाणतसे
कधी शंका तरी येतसे जरी मन जाणतसे ।।धृ०।।

नित्य सद्भक्ता श्रीगुरु जो पाहतो
साऊली होऊनी संगे तो राहतो
तुजहूनी तो दूरी नसे।।१।।

हा प्रपंचाचा आहे बरे पिंजरा
पंख असूनी तू रे बंदिवासी खरा
रखवालीही तेथे असे।।२।।

धीर देशी दुज्या पण तुला आठवे
निज दुःखाने तू ढाळीशी आसवे
गुप्त राहील ते कुठवर कसे।।३।।

तव गुरुचे स्वरूप आठवी ते खरे
दत्तराणाच नानारूपे अवतरे
मधुभजनीही तोची वसे।।४।।