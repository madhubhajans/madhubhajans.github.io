मार भरारी

रान पाखरा मार भरारी
वद यतिवरना तरी
निघावे आजच दासा घरी ।।धृ०।।

रवि शशी ते येती जाती
महिने आणि वर्षे उलटती
या दासाची ही ललकारी
असेल का अपुरी ।।१।।

पंचगंगे काठावरती
विश्रांतीच्या कट्टयावरती
असतील यतीवर पहा निवांत
सांग तया लवकरी ।।२।।

हिरव्या हिरव्या त्या कुरणावर
चालत असतील नदी काठावर
विनवी तयांना जा रे विहंगा
आस असे अंतरी।।३।।

पंख मला जर आले असते
प्रयास तुजला पडले नसते
इतुका माझा संदेश हा रे
घाल तू कानावरी ।।४।।