ऋणानुबंध

ऋणानुबंध गत जन्माचे
म्हणून नाते एक दुज्याचे ।।धृ ।।

भाग्य आहे कर्मावरती
राहे मती रे कर्मापाठी
कुणास वेड सत्संगाचे।।ऋणानु०।।१।।

लाभे माता आणि पिताही
भाऊ बहिणी ती ममताही
अतुट नाते आप्तेष्ठांचे।।ऋणानु०।।२।।

ते शुभमंगल जीवास बंधन
सुख दुःखात राहे जीवन
पती पत्नी या दोन जीवांचे।।ऋणानु०।।३।।

कैक वाटा अनेक फाटे
वाट चुकता रुपतील काटे
पुण्य ते थोर सत्कर्माचे।।ऋणानु०।।४।।

जन्मोजन्मी सद्गती राही
सुसंगतीने उध्दार होई
तयास वेड मधुभजनाचे।।ऋणानु०।।५।।