एक दूज्या सावरू
 
जागा जागा बंधू भगिनी - एक दुज्या सावरू
समाजासाठी सुकार्य करू ।।

कुणी दुःखाने व्याकुळ होई
त्यास कुणाचा आधार नाही
आंधळयाची होऊनी काठी, सत्कार्या आपण तरू ।।१।।

कुणी गृहिणी नशिबा रडते
वैधव्य तिच्या पदरी येते
पोटगी देऊ त्या अबलेला, कोणी नका विसरू ।।२।।

या तरूणानो साह्य कराया
काय चाले ते पहाया
शारीरीक ते श्रम थोडेसे, कर्तव्यासाठी फिरू ।।३।।

कार्यालय हे आहे पहावे
कार्य कराया धाऊनी यावे
जे श्रमती ते धन्य खरोखर, ते कार्य नजरे धरू ।।४।।