जीवास वेड लागले

जीवास वेड लागले
हरिभजनी पुजनी मन हे जागले ।।०।।

मोहन माझा मुरली मनोहर
बिच्चारी राधा भुलली त्यावर
गोप गोपीनी गोकुळ सगळे दंगले ।।१।।

विघ्न करोनी कुणी दुखविले
विचार करून मन भिरकटले
नको नको ते विचार मनीचे भंगले ।।२।।

हरि नारायण दत्त दिगंबर
ॐ दत्त नामे रमतो निरंतर
मम जीवन सफल अवघे जाहले ।।३।।

कोण मी कुठला, नाही कळले
हरिने कां मज उचलूनी धरले
हरि चरण किरण जीवनी लाभले ।।४।।

तो भगवंत संगीतप्रेमी
तयाच्या सेवे आज असे मी
मधुभजनी, कवनी मन हे रंगले ।।५।।

