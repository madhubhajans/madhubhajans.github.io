श्रीगुरु दर्शन घडले-
- 
सद्गुरु माझे आता जीवनी
येऊनी माझ्या बसले
जीवन सफल जाहले ( माझे ) | |धृ० ।।

नाना ठायी शोधीत फिरलो
कष्टही ते मी विसरलो
तन मन अर्पुन सदैव रमलो
म्हणूनी सुखे आज तरलो
वाटेवरुनी पडता पडता
आदिगुरुनी धरले        ॥१॥

शोधीत मजला ममगुरु होते
नंतरी ते मज कळले
माझ्यासाठी मम श्रीगुरुला
कष्टही थोडे पडले
भोवती माझ्या कुंपण होते
ते दूर सारे सरले ।।२।।

नाजूक असते श्रीगुरुमूर्ती
सुमन जणू ते सुगंधी
हाताळावे फार जपूनी
जरी मिळता ती संधी
आनंदाचा शेवट तेथे
श्रीगुरु दर्शन घडले ।।३।।
