वळूनी ना पाहशी

पाठी - कोणा -साठी
वळूनी तू ना पाहशी ।।धृ०।।

लळा लाविला या जीवाला
विसरील कैसा तव स्मृतीला
गेल्या - गाठी भेटी ।। १ ।।

आठवणी साऱ्या डोळयापुढती
सुखदुःखाने रंगून जाती
जाई - दूरी - मूर्ती ।।२।।

शेवटची ही जत्रा भरली
आप्तेष्टांची गर्दी जमली
झाली - आता - दाटी ।।३।।

दिसती जरीही त्या हालचाली
भास असे तो वेळी अवेळी
जाता - जाता - वाटी ।।४।।

असतील झाले जरी अपमान
अंतरी ठेविलेस दडून
आली - नाती - गोती ।।५।।

विसरु पहाता विसरु जात
मन जागे हे मधु भजनात
घेशी तू - विश्रांती ।।६।।