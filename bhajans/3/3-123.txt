सुगंध आठवे-

माऊलीचे रुप ना नवे
तो सुगंध आजही मला तसाच आठवे ।।धृ।।

रातकिडे गीत गाती
झाडवेली साथ देती
तो पवन ही शांत मंद या जीवास जागवे ।।१।।

होते पद्मासन भूमीवर
भस्म लेपण चेहऱ्यावर
नाही दंड ना जटाही, श्वान, गाय ती नव्हे ।।२।।

मध्य रात्रीचे ते दर्शन
आजही वाटे आकर्षण
वस्त्र अंगीचे धवल ते कोणी न दुजे सवे ।।३।।

खेळवी मज खेळतो मी
या कुडीत दोघे आम्ही
त्याच ठायी आज ही माऊली ती बोलवे ।।४।।

दिन असो वा रात केव्हा
जीव मधुभजनात तेव्हा
ऐन झोपेत अचानक येऊनी ती जागवे ।।५।।