भेटती ज्ञानी

भेटती ज्ञानी तीरी गंगे
ज्ञान होते ज्ञानियांच्या संगे |धृ०।।

अन्य जीवांची वर्दळ नाही
भोवती सारी कर्दळ राही
परमानंदी आत्मा दंगे।।१।।

या क्षोणीवर जन्मा आलो
करू नये ते करूनी चुकलो
दुरितांचे तिमिर तेथे भंगे।।२।।

श्री शैल्याची ती पंचगंगा
विशाल तेथे पर्वतरांगा
स्वप्न भक्तिचे तेथे रंगे।।३।।

त्या सृष्टिचे दृश्य मनोहर
निसर्गप्रेमी श्री शैलेश्वर
मन आनंदे तेथे तरंगे।।४।।

निजस्वरूपात ते यतीराज
मधुभजनात दिसती आज
ईशगुण गावे तेथे अभंग।।५।।