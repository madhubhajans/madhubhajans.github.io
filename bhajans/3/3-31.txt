गतजन्मीच्या स्मृती

या जीवाशिवाच्या होती गाठीभेटी
येती गतजन्मीच्या स्मृती ।।धृ।।

जी जी मागिल असती वचने
ती ती पुरती असते करणे
ती जुनी असोनी आज नवी ही नाती ।।१।।

जन्म कुठेही त्याचा होवो
दूर कितीही तो जीव राहो
तो समय घडवितो आगळी ती कृती ।।२॥

जे जे आहे देणे ज्याशी
मिळता व्हावे घेणे त्याशी
तो कुणी परंतु व्यर्थ फिरतो पाठी ।।३।।

देणारा तो देतच असतो
घेणारा कुणी मतीने फसतो
तो स्वतः चुकोनी आप्तही भोगिती ।।४।।

सत्य जीवाला ज्याच्या कळले
पाऊल त्याचे तेथे वळले
हे मधुभजन तर सारे जन जन गाती ।।५।।

