हिरकणी.
 
अचानक कशी चमकली जनी
संपदा हिऱ्यांची हिरकणी ।।धृ०।।

थोर पिताश्री राजकारणी
तरी अध्यात्मी जाती रमूनी
तयांची लेक असे बहुगुणी - संपदा ।। १ ।।

लेक लाडकी आनंद ज्योती
घरोघरी जन ते गुण गाती
प्रकाश हिरे घराण्यातूनी - संपदा ।।२।।

गानकलेची दिव्य रोशनी
परिवारातील थोर लक्षणी
असेल भाग्यवान घरधनी - संपदा ।।३।।

सदा चांगले तेची घडे
जरी पथात डोंगरकडे
संकटा जाईल ओलांडुनी - संपदा ।।४।।

स्वतः रमे रमवी रसिकाला
देवी शारदा प्रसन्न तिला
दंगली मधुभजनी मोहिनी - संपदा ।।५।।