-भक्तिमार्ग--

भक्तिमार्ग गोड - अविट ती गोडी
प्रपंचाची ओढ - पाठी पाठी ओढी ।।धृ।।

कधी स्थिर चित्त - आनंदात होई
वातावरणाला - विसरून जाई
ध्यानाची अवस्था, कळे थोडी थोडी ।।१।।

बोलता बोलता - प्रश्न सुटतात
म्हणे उत्तरे ती उपनिषदात
अध्यात्माची जरी ती, सुटतात कोडी ।।२।।

वादळ नी वारे - कधी संसारात
कासाविस जीव - अशा सागरात
गुरु सावरीती, संसाराची होडी ।।३।।

अज्ञानी जीवात - नारायण येतो
मधुभजनात  - ज्ञान प्रसवितो
ज्ञानाच्या झोळीची, हरि गाठ सोडी ।।४।।

।। ॐ दत्त ।।