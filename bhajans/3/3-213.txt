रमावे दत्तधामी

मन रमवावे सदा दत्तधामी
एक ही विनंती महाराजस्वामी।।धृ०।।

गुरुच्या मठात, प्रभु दरबारात
नृसिंह सरस्वती, मज भेटतात
जाहली ती माझी पहिली सलामी।।१।।

असे कैक साधू करीती भ्रमंती
स्वार्थ साधण्याशी फसविती अंती
भलत्याच ठायी टिकणार ना मी।।२।।

भजनात भक्ता भोजन मिळेल
असे श्रध्दा ज्यासी त्यास ते कळेल
कला अल्प माझी लावीन मी कामी।।३।।

नको ते करीती भक्तांस लुटती
असे योगी कोणी स्वतः सिध्द म्हणती
मधु-भजनात गाऊ नये का मी।।४।।