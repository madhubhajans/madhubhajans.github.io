चला पायी पायी पंढरीस जाऊ—

उभा विटेवर असे कोण पाहू 
चला पायी पायी पंढरीस जाऊ ।धृ०।।

नामदेव ती जनाई
प्रिय त्यांची पंढरीत माई
पाषाणाचा देव, गुण त्याचे गाऊ ।।१।।

मंदिराच्या अवती भवती
फिरतो कोण दिवसा रात्री
एक दोन दिन पंढरीत राहू ।।२।।

टाळ आणि ते मृदुंग
नाचू गाऊ भजनात रंग
कोरडयास भाकर वाटेवर खाऊ ।।३।।

पाप केले नाही राहे
ऐसी गंगा त्या ठायी आहे
तीथे वाहणाऱ्या, चंद्रभागे न्हाऊ ।।४।।

तोच केशव तोच माधव
ऐकिलेत नित गुण गौरव
मधुभजनी का, विश्वास ठेऊ ।।५।।