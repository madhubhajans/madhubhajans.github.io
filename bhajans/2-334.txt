कृपा हस्त तू धरशिल कां 

कृपा हस्त तू धरशिल कां
भक्तिरसाने विणले धागे ही झोळी भरशिल कां ।।धृ०।।

फार पसारा संसाराचा
मी तर भोळा वेडा तुझा
स्थिर पथी करशिल कां ।।१।।

सद्भक्तांच्या तु गर्दीत
येईन तेथे मी शोधित
बाजू तेथून सरशिल कां ?।।२।।

कंचन रत्ने तुज अर्पिती
महालामधले जन सुखविती
गरिबाघरी थरशिल कां ?।।३।।

टाळ मृदुंगे संगित साजे
संत जनांचा विठ्ठल नाचे
तूही कधी डुलशिल कां ?।।४।।

दिधली तुजला आनंदाने
मधुभजनाची जर मेजवानी
भान तिथे हरशिल कां ?।।५।।