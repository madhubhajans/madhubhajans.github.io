जोगेश्वरीची अमृत गाथा-

माता वसे मंदिरी । 
भक्तांच्या दारी घरी नित सांभाळ करी ।। धृ० ।।

जोगेश्वरीची अमृत गाथा 
तिज आनंद प्रेमे गाता 
छत्र कृपेचे धरी ।।१।।

ज्या वास्तूत पूजन चाले 
तेथे लक्ष्मी ती नित खेळे 
प्रसन्न सदनी खरी ।।२।।

परिवारात संकटे येती
जीवन जगण्या जन घाबरती 
जर्जर ते होती जरी ।।३।।

या जीवनाचा तुफानी सागर 
संसाराची होडी त्यावर 
दुःखात ते जन तरी ।।४।।

जोगेश्वरी ती आपुली आई 
मधुभजनात रंगून जाई 
दिवसा आणि रातरी ।।५।।
