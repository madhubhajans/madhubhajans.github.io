शिळेपाके ते आठव्याला

तुपरोटी मिळे, सात बाळां 
शिळेपाके ते आठव्याला ||धृ० ।।

निर्दयी ऐशी माता होती
कल्पना ती, आठव्या नव्हती 
हिंडत होता नोकरीसाठी
होते ठाऊक तव पत्नीला ।।१।।

आठ मुलांची एकच माता 
पुत्र आठवा तो नावडता 
वरकरणी ती प्रीती पाहता 
सून सान रडे नशिबाला ।।२।।

सात मुलांचे उरलेसुरले 
आठव्याला ते वेचुनी दिधले 
कर्म असे हे त्यास ना पटले
म्हणुनी तो घरातुन गेला ||३||

सोडूनी जाता त्या पत्नीशी
अंगठी दिघली काढ्नी तिशी
संतोषी व्रत कहाणी ऐशी
'मधु' सांगे कथा ही सकला ।।४।।
