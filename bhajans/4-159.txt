तुजला हा प्रणाम

देह घडविता देव खरा तू
विसरू कधी मी सांग मला तू
देहात वास तुझा।।धृ०।।

नारी नरां निर्मियलें
प्राणि पशु घडविले
केशवा, माधवा, तुजला हा प्रणाम।।१।।

जगीं गाजते तुझी किर्ती
नयनीं पाहते तुझी मूर्ती
श्रीधरा, शंकरा, तुजला हा प्रणाम।।२।।

जरी दूर ती काशी पंढरी
हरी माझिया असे अंतरी
गौतमा, चंद्रमा, तुजला हा प्रणाम।।३।।

जन्मोनिया सुकर्म करा
मधुकर म्हणे प्रभूला स्मरा
विठ्ठला, गोपाळा, तुजला हा प्रणाम।।४।।