पुजूया श्रीगुरु दत्तात्रया

पुजूया, वंदूया
श्री गुरु दत्तात्रया ।।धृ०।।

नवनाथाना दर्शन दिधले 
गिरिनारावर जाऊनी बसले
त्रैमूर्तीला भक्तिप्रीतीने, जाऊ चला पाहूया ।।१।।

ब्रम्ह विष्णू आणि महेश्वर
दर्शन घडते ऐसे सुंदर
सद्गुरुनाथा, त्या भगवंता आरती गाऊ या ।।२।।

त्रैमूर्तीचे दिव्य षडानन
पाहुनी रमते आपुले तनमन
गरीबा घरचा, पण प्रेमाचा नैवैद्य ही दावूया ।।३।।

दत्तगुरुसी पुजू देव्हारी
मधुभजनात या दरबारी
शुध्द मनाने, श्रीगंधाचा भाळी टिळा लावू या ।।४।।
