तुजविण सांगू कुणाला

तुजविण ऽऽऽ गुरुराया गुरुराया
मी सांगू कुणाला।।धृ०।।

निलांबरी त्या तुझेच दर्शन
नभांगणी त्या तुलाच वंदन
चंद्र तारे ऽऽऽ तुझी माया।।१।।

सागर सरिता धरती संगे
तुझ्या गुणांचे संगीत रंगे
या सृष्टीवर ऽऽऽ तुझी छाया।।२।।

चराचरांचा तू निर्माता
शिवशंकरही जोडी हाता
मग्न होई ऽऽऽ गुण गाया।।३।।

गुरुचरणांचे अमृत निर्मळ
जीवन कुसुमां करीते उज्ज्वल
अर्पण चरणी ऽऽऽ माझी काया।।४।।

तळमळ माझी तुला पहाया
तुज गुंफितो मधुभजनी या
यत्न कैसे ऽऽऽ जातील वाया।।५।।
 ।।ॐ दत्त।।