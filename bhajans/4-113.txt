धाव रे पाव रे विठ्ठला

अंतरीच्या कळा कळती साऱ्या तिला 
धावरे ऽऽऽ धावरे s विठ्ठला।।धृ०।।

लपशिल कोठे लपुनी हरी तु 
येशील देवा कुठुनी तरी तु
भक्ताची चिंता तुला ना तर कुणाला ।।१।।

रंगुन जेव्हा भक्तीत जातो
संसार माझा मला आड येतो
कळे ना मला रे देवा जगू मी कशाला।।२।।

तुजकडे माझे हे मन धावे
सावळया हरी तु दर्शन द्यावे
आवरू कसे मी देवा सांग या मनाला।।३।।

नको रत्न मोती सोने मला ते
तुझे रूप देवा-दाखिव मला ते
मधुकर म्हणे ते सुख लाभो जीवाला।।४।।