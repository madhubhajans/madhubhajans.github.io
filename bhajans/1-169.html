-प्रणाम गंगाधरा-

तुज कोटी कोटी प्रणाम गंगाधरा सुस्वागतम् सुस्वागतम् शंकरा ।। धृ० ।।
त्या डोंगरात निवास करशी तू कैलासीचा पती
पवित्र गंगा विराजमान तो चंद्रमा तव जटी
तू पर्वती सिंधुतीरी रामेश्वरा ।।१।।

तू अर्धनारी नटेश्वरा रे
अगाध तुझी लीला
प्रणाम करीतो दिवसारात्री
हे यज्ञपुरुषा तुला
वाराणशी तू कणखलच्या दक्षेश्वरा ।। २ ।।

तुझा भयंकर तो तिसरा डोळा
भोळा तू डमरूधरा
भूत पिशाच्चा तुझा दरारा
सांभाळ आमुचा करा
तू भस्मधारी हे पार्वतीच्या वरा ।।३।।

घराघरात त्या मंदिरात
भक्ति तुझी चालते
धवल फुलांची करूनी हाते
अर्पिती तुज माळ ते
मधुभजनात तू ब्रम्ह हरिहरा ।।४।।
