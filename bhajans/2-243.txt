वृक्ष औदुंबराचा जिथे

वृक्ष औदुंबराचा जिथे
दिसे दत्त माझा तिथे ।।धृ०।।

त्रिगुणात्मक त्रयमूर्ती
त्रैलोकी त्या किर्ती
सोहळा गोड ज्याचा जिथे।।१।।

साधु आणिक ते संत
होय तयांची भेट
योग सत्संगतीचा जिथे।।२।।

श्रवूनी तो स्वाहाकार
आनंद मनाला फार
यज्ञ सोहळा प्रितीचा जिथे ।।३।।

देव तो गाभाऱ्यात
सुंदर पूजापाठ
गंध चंदनाचा जिथे ।।४।।

शाम वा तो श्रीराम
एकचि त्यांचे काम
वास नारायणाचा जिथे।।५।।

भगवती अंबा जननी
प्रसन्न ती मधुभजनी
मान तो शिवशक्तिचा जिथे।।६।।