शरण ॐ दत्त राजा-

शरण शरण ॐ दत्त राजा ।।धृ०।।

तू विश्वाचा एकच स्वामी 
दर्शन तुझे धामोधामी
करशी निवास रोमरोमी माझ्या ।।१।।

तू विश्वनाथ आम्ही अनाथ
चुकता आम्ही तू दावी वाट
करी अभिलाषा पूर्ण तू दीनाच्या ।।२।।

ठायी ठायी दुःख पसरले 
तव भक्तिवीण काही न उरले
श्रृंखला जीवनी तोडी संकटाच्या ।।३।।

या जीवनाचे सार्थक व्हावे 
कर्तव्याचे मर्म कळावे
कामना पूरवी साऱ्या या जीवाच्या ।।४।।

चरअचरावर धरीशी छाया 
तव चरणावर अर्पण काया 
मधुभजनाचे गान द्वारी तुझ्या ।।५।।

