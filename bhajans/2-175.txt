मन धाऊनी जाई गुरुकडे

मन धाऊनी जाई गुरुकडे
गुरुद्वार ते राही नित ऊघडे ।।धृ०।।

भाव भुके हृदयाच्या कमळी
गुरु ठेविला सदा मी जवळी
धावाही मन करी तरीही
धाऊन जाऊन घेऊ धडे।।१।।

थोर करून पूजनाचा सोहळा
सुखे पाहुनी तिथे गुरुला
चरणोदक ते तिथेच प्राशून
पुण्याईचे भरो घडे।।२।।

सौख्य मिळे तया श्रीगुरुधामा
असे थोरची श्रीगुरु महिमा
गुरु गुण गाई तिथे सदाशिव
लक्ष्मी माता घाली सडे।।३।।

झिजते काया संसाराशी
परी जाग ये कधी मनाशी
मधुभजनातुनी कधी कधी त्या
अश्रू नयनातुनी पडे।।४।।