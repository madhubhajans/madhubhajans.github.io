नामाचा जीव हा वेडा

माधवा, वेडा नामाचा, हा जीव झाला ।।धृ०।।

नामात अमृत, नामाने त्या, ज्ञानधारा
नामाचा महिमा, नामभाव न्यारा
छंद मज, लागला।।१।।

नामात स्नान, आहारही, नाम होय
वासरू मी जणू, नाम माझी गाय
सोडू कसे, मी तीला।।२।।

नामचि धन, नामचि माझे तनमन
नामाचे मंथन, नामाचे चिंतन
मंत्र ऊरी, राहिला।।३।।

नामचि पूजा, स्मरणसेवा ती असे
नामाचे ध्यान, नाम देव भासे
भाळी नामाचा टिळा।।४।।

येऊनी जन्मा, ॐ दत्तनाम गोड बोला
असो शहाणा, वा असो मी खुळा
मधु भजनातला।।५।।