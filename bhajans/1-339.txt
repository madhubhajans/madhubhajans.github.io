लागलीसे ओढ—

पांडुरंगा तुझी, लागलीसे ओढ
एकदा तू माझ्यासाठी, पंढरी ती सोड ।।धृ०।।

एकतारेवरती, तुझे गीत गातो 
नाम घेत घेत, वाट आक्रमितो 
अमृताहूनी ते आहे, नाम तुझे गोड ।।१।।

पुंडलिकासाठी, युगे अठ्ठावीस
क्षण एक घ्यावा, मम घरी वास
तुझ्या भक्तिला जगजेठी, नाही दुजी जोड ।।२।।

माणूस असूनी, माणसात नाही
असे ऐसा कोणी, तूच त्यांसी पाही
दुर्जन असे जो त्याची, मोडशी तू खोड ।।३।।

ब्रम्ह हरिहर तूच एक माझा
तूच रे विधाता, ब्रम्हांडाची राजा
मधुभजनात नाते, माझ्याशी तू जोड ।।४।।