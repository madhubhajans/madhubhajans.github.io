या ग सयांनों

या ग सयांनो, या ग आयानो, माझ्या दारी या 
माऊलीची ह्या पुजा करू या ।।धृ०।।

तीच आपुली माऊली आई
विसरूनी तिजला चालणार नाही
घरात बसू, सोवळे नेसू, आरती करू या ।।१।।

पूर्ण तिचे मी ते व्रत केले
त्याचे मला फळ आज मिळाले
आनंद झाला, माझ्या मनाला, एक होऊ या ।।२।।

नाव जसे आहे संतोषी
तैशीच ठेवी ती सर्वांशी
गुळ चण्याचा प्रसाद तिचा, आज खाऊ या ।।३।।

नांदे आनंद मम संसारी
झाली कृपा ही तिचीच सारी
'मधुकराला' जाऊनी चला, आज सांगू या ।।४।।

