जाऊया पंढरपूरी-

म्हणे जाऊया पंढरपूरी 
गातसे तुका एकतारे वरी ।।धृ०।।

पंढरपूरातला सोहळा 
भक्तमेळा तिथे रंगला 
चंद्रभागेच्या काठावरी ।।१।।

देव पाषाणी त्या मंदिरी 
परि कंचन तया भितरी 
सोनियाची असे पंढरी ।।२।।

कोणी करतात वंदन तिथे 
माथा ठेविती भाविक ते 
नामदेवाची ती पायरी ।।३।।

गरूड खांबास मारू मीठी
अंतरीची पुरे आस ती
चोखामेळा असे शेजारी ।।४।।
सारी दुमदुमते ती पंढरी 
मधुभजनात जादू खरी
विठू नाचे त्या विटेवरी ।।५।।