सद्गुरु दावी किमया

सद्गुरु दावी येथे किमया
मिळे मनशांती प्रतिष्ठानी या।।धृ०।।

भाव भूके जन जे जे येती
विवंचनेने व्याकुळ असती
प्रेम नि माया वसते स्थळी या।।१।।

जे जे हवे ते मनी मागावे
निज गाऱ्हाणे ते सांगावे
गुरुचरणांचे पूजन करूया।।२।।

दोषी असे त्या श्रीगुरु पाही
काम ते अवघड तुमचेसाठी नाही
नामस्मरणी निशिदिन रमुया।।३।।

ना सुटणारी असंख्य कोडी
परिवाराची हलते होडी
अंत:करणी श्रीगुरु स्मरुया।।४।।

ऊध्दारुनिया ssss नामजपाने
वासुदेवानंद कृपेने
दत्तचि बोले मधुभजनी या।।५।।