-धाऊनी येतील-
निजभक्ताचे ऐकूनी घेतील
दत्तचिले ते धाऊनी येतील ।। धृ० ।।
विधीलिखीत जे तेची घडले
शांत समाधी मध्ये पहुडले
तेथुनी सकलां प्रेमे पाहतील ।।१।।

जे करता ते नां विसरावे
नाम गुरुचे सदैव घ्यावे
तेच प्रसंगी प्रसन्न होतील ।।२।।

सद्गुरु केव्हां झोपत नाही
सद्भक्ताच्या सोबत राही
कार्य करोनी तेची जातील ॥३॥

होईल कैशी कधी निराशा
श्रीगुरु जाणे मनीची भाषा
स्वप्नामधुनी जाणीव देतील ।।४।।

वाणी तयांची घुमते कानी
विसरूनी जातील कैसे कोणी
मधुभजनी त्या जन गुणगातील ॥५॥
