उजळता

ज्योती उजळता समई मधल्या
मंदिरी मी तो हरि पाहिला ।।धृ०।।

पाषाणाचे मंदिर सुंदर
जगजेठी तो आहे विटेवर
हात कटेवर त्या धरलेला ।।१।।

भाव भुकेला जो करूणाकर
या विश्वाचा जो लीलाधर
स्थिर विटेवर जो राहिला ।।२।।

पुंडलीकाचा गोराबाचा
त्या नामाचा त्या एकाचा
संत जनांचा जो प्रिय झाला ।।३।।

तीर्थे जाहली क्षेत्रे केली
फिरुनी वणवण काया थकली
नाही कुठे ही नजरे आला ।।४।।

युगा युगांतील केशव विठ्ठल
पढरपूरकर माधव विठ्ठल
नित्य असे जो मधुभजनाला ।।५।।
