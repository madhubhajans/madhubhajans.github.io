मना धाव रे

विचार करून तू मना धाव रे
लोभ नि माया सोबत आहे
ध्यान तिथे तू लाव रे।।धृ०।।

धुंदीत केव्हा असू नको रे
फसविल माया फसू नको रे
नाही बरी अती हाव रे ।।१।।

कर्तव्याची जाणीव ठेवी
माणुसकीची ओळख व्हावी
व्हावे अमर तव नाव रे।।२।।

जाशिल तेथे देव तो आहे
कर्म तुझे तो निशिदिन पाहे
जाण तू रंक नि राव रे।।३।।

कधी कुणावर नको भरवसा
सरेल बाजू जणू कवडसा
जागृत ठेवी तू भाव रे।।४।।

मधुभजनाच्या प्रेमाधारे
मायासागर तरूनी जारे
लाव किनारी नाव रे।।५।।

मन लहरी