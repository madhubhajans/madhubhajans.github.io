दत्त आले कारंजात

निसर्ग डोले आनंदात
दत्त आले कारंजात ||धृ०।।

अंबेला शिव प्रसन्न झाला 
शनि प्रदोष कामी आला
आज दिवाळी त्या माडीत ।। १ ।।

मानवरुपी देव प्रगटला
प्रापंचिकांना देव गवसला
नित्य निवास ब्रम्हांडात ।।२।।

ध्यान करावे दत्तगुरुचे 
दर्शन घ्यावे दत्तप्रभुचे 
आज आनंद मंदिरात ||३||

जगतगुरुंची प्रसन्न मूर्ती
स्तुती करोनी करू विनंती 
प्रेमानंदे जोडून हात ।।४।।

प्रपंची आपुला हा परमार्थ 
जागो जागी तो भगवंत
रमूया सारे मधुभजनात ।।५।।
