-साईनीं कृपा केली-
(चाल - ओ जनाबेवाली) फिल्म : जंगली

आई झाले मी संसारांत, साईनी कृपा केली
सुख नांदलें या घरांत, साईनी कृपा केली ।।धृ०।।

लग्न करोनी सहा वर्षे झाली
सासूबाईनी त्या जर्जर केली
काय होते या नशिबांत ।।१।। साईनी ०

घरवाले माझे मला दोष देती
बाळासाठी घरधनी वेडे होती
आज आहेत आनंदात ।।२।। साईनी०

नणंदांना माझ्या मुलेंबाळें झाली
आजवर होती माझी कूस खाली
गेले साईच्या दरबारांत ।।३।। साईनी०

आजवर मी महा कष्ट केले
साईनाथांनी मला सुख दिले
सांग मधु रे जा गावांत ।।४।। साईनी०