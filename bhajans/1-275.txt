केशवा माधवा

केशवा रे ऽऽऽ माधवा ऽऽऽ
तुझ्या नामात मन मोहिले
जय विठ्ठल विठ्ठल रखुमाई ।।धृ०।।

पंढरी ती तुझे थोर धाम
कोटी कोटी तुला घे प्रणाम
श्रीधरा रे ऽऽऽ माधवा ऽऽऽ।।१।।

अमृताहून ते गोड राही
तुझ्या नामास ती तोड नाही
विठ्ठला रे ऽऽऽ माधवा sss ।।२।।

हातभार लावी संसाराला
भेट द्यावी मला पामराला
येरे येरे ऽऽऽ माधवा ऽऽऽ ।।३।।

नाम तुझे ते अवघड नाही 
तुझ्या वाचुन ना जीव राही 
दूर का रे ऽऽऽ माधवा sss।।४।।

जगजेठी तुला फार वेड 
नाचतोशी मधु भजनात 
थोर तु रे ऽऽऽ माधवा ऽऽऽ ||५||
