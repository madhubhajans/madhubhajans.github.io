सुखी कोण दुःखी कोण 

(चाल : स्वतंत्र लावणें)

सुखी कोण आहे-दुःखी कोण आहे
पाहतोशी तू रे सारे नारायणा।।धृ०।।

कुठें श्वान सुखे श्रीखंड चाटी
कुणी पाण्यासंगे गिळतसे रोटी 
झुकवितो कोण तुझ्या पदी माना।।१।।

कुणी विष प्राशी भिडते रुधिरा
मंदिराच्या मागे विकती मदिरा
आवडे कसे हे कर्म मानवांना।।२।।

ज्ञान शिकवितो नातू आजोबाला 
बाप घाबरे तो पोटच्या मुलाला 
कुणी माय जोडी हात लेकरांना।।३।।
तुझ्या चिंतनात सदाकाळ रमतो
तुझ्या भजनात तन मन हरतो
कल्पना ही साजे मधुच्या गुणाना।।४।।