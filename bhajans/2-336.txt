गोकुळ झाले माझे घर

गोकुळ झाले माझे घर गोपाळा
जाऊ मथुरेला,कशाला।।धृ०।।

माझिया घरी बाळ-गोपाळ आले
जणू गोप गोपी, ते गोळा झाले
आहे शोभणारा, झोपाळा।।१।।

कधी सदनात, या सत्संग चाले
मला भासतो जणू गोविंद बोले
दिसे नजरेला, कुणाला।।२।।

जना लाभते कधी मिष्ठान्न भोजन
मना सूखया पाहुनी तृप्तले जन
आनंद मिळे या, मनाला।।३।।

कधी मिळते गुरुदर्शन मनोहर
भेटे दर्शनात मजला हरिहर
मिळे सुख माझ्या जीवाला।।४।।

प्रपंच करून सत्संगात रमला
प्रापंचिकांचा तो भक्तमेळा
मधुभजनात, पाहिला।।५।।