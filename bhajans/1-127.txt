दत्तदिगंबर

जय जय जय हे दत्तदिगंबर 
पद धरतीवर वरती अंबर ।।धृ० ।।

जटेत साजे चंद्र गंगा 
भस्म विभूषित ते सर्वांगा 
शंख सुदर्शन तू योगेश्वर ।।१।।

श्वानही संगे ते फिरतात
पद्म करात रुद्र गळयात
स्वरूप सुंदर कटी पितांबर ।।२।।

कामधेनू जनकल्याणा
काखे झोळी ती भिक्षान्ना
त्रिशूळ कमंडलू तूच गदाधर ।।३।।

चाले भ्रंमती पायी खडावा
त्रिगुण स्वरूपी तू एक देवा
तनुवर फिरती ते नागेश्वर ।।४।।

गरिबाहून तू गरीब नाथा
ब्रम्हांडाचे धन तव हाता
मधुभजनी तवं गायन सुंदर ।।५।।

