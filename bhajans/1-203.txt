नमितो माथा

तू महालक्ष्मी, जगत् माता
तव चरणी नमितो माथा ||धृ०।।

तू आज इथे उद्या तिथें फिरशी परी 
तू चंचल खरी म्हणती जरी कृपा कर तरी 
नको मज सोडूस तू आता ।।१।।

तू जाऊ नको पाठ नको फिरवू अशी 
मी सेवा तुझी करतो जशी हवी ग तशी 
अडवि तू दुःखाच्या मम वाटा ।।२।।

तू पाव मला देवी सदा पूजितो तुला 
तू ध्यानी मनी मम अंतरी छंद हा मला 
राहो सुखी जीवन गुण गाता ।।३।।

तू जगत्पित्य विष्णूची त्या पत्नी खरी 
हे जगत्जननी आलो शरणी मला उद्धरी 
मधुकर लिहितो तुझी कविता ।।४।।
