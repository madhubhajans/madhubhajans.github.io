लाविशी विलंब -
लाविशी विलंब का रे दत्तराजा
जाणतोशी माझ्या कळा अंतरीच्या ।। धृ० ।।

असे काय आहे तुझ्या पाशी देवा
वेड लाविले तू कैसे सांग जीवा 
आस दर्शनाची अंतरात माझ्या  ।।१।।

तुझे गोड नाम स्वरुपही छान 
कामधेनू आणि संगे चार श्वान
पथी थांबलासे भक्त आज तुझ्या ।।२।।

कर्ण हे आतुरले होय भास तुझा 
ध्वनी कानी येवो तुझ्या पादुकांचा 
करी पूर्ण देवा कल्पना मनाच्या ।।३।।

रमतो जिथे ते मृगजळ नसावे
 सदा साह्य तुझे भाविका असावे 
छंद लागलासे मधु भजनाचा ।।४।।
