दूर कधी जाऊ नको

दूर कधी जाऊ नको
मला दूरून पाहू नको
माझ्या विणा राहू नको
हीच माझी आस।।१।।

तुझ्या पदी लीन आहे
मी भक्त दीन आहे
जणू मतीहिन आहे
दाव मला वाट।।२।।

देह जरी ताठ असे
काळही पहात असे
शंका मनी दाट असे
दिन असो रात।।३।।

असुन मला कोणी नाही
तहान लागे पाणी नाही
जगतो आहे ज्ञानी नाही
परी तुझी साथ।।४।।

आंधळयाची काठी गुरु
अनाथाच्या पाठी गुरु
कोण कोणासाठी गुरु
आहे गूढ त्यात।।५।।

तुझाची आधार असो
तुला नमस्कार असो
तुझा जयजयकार असो
मधुभजनात।।६।।