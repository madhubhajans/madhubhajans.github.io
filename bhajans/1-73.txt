हरिहरा दिगंबरा-

हरिहरा दिगंबरा
नरसिंह सरस्वती कृपा करा ।।धृ०।।

हा भक्त भोळा तव आधारी 
सदैव राहावे गुरु माघारी
द्या आसरा गुरुवरा ।।१।।

असे नशीबी ते धन मिळते 
परी अपुरे तेही पडते
दयाघना मूनीवरा ।।२।।

मनात माझ्या जेजे आहे
तुम्हास कळल्याविना न राहे
असो तुम्हा दया जरा।।३।।

राहे अपुरी आस जी धरतो 
मुखा जवळचा घासही सरतो 
तुम्ही स्व:ता हाती धरा।।४।।

पहा अपुरी कितीक कामे 
मंत्र मुखी या तुमच्या नामें 
त्वरा करा परमेश्वरा  ।।५।।

सदा सुखाचा शोध करीतो 
मधुभजनातुन बोध श्रवितो
त्वा उध्दरा या वासरा।।६।।
