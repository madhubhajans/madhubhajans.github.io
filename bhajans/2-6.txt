-नव चैतन्य दिले

सद्गुरू देव चिले
तुम्ही जीवनी नव चैतन्य दिले ।। धृ० ।।

कलियुगी तुम्ही राजाधिराज
एकमुखी तुम्ही श्रीदत्तराज ।
हास्यवदन ते देवचि बोले
रूप ते लपवियले ॥१॥

झरझर वाहे ती शब्दगंगा
कोल्हापुरी जणू ती चंद्रभागा ।।
भक्तजनांना स्नान घडविले
कर्मही करवियले ।।२।।

क्षणाक्षणाला आठवणी येती
गत भेटीची जाणिव देती ।।
हे मन जेव्हां भेटी अतुरले
वेड ते पुरवियले ।।३।।

हे शिर चरणी नित नमवितो
श्रद्धा भावे तुम्हा पुजितो ।।
मधुभजनी मम हे मन डोले
गोड आनंद मिळे ||४||
