पावन झाले

माझिया सदनी गुरुस्वामी आले 
घरकुल माझे पावन ते झाले।।धृ०।।

किती दिवसांची ही अभिलाषा
घरकुल माझे आज पूर्ण केले।।१।।

संत भाविकांची मने ओळखिती
तिथे जाणे होई जिथे भक्ति चाले।।२।।

पुष्पहार त्यांच्या गळी अर्पियेले 
पाहुनी गुरुंना दिपले हे डोळे।।३।।

साक्षात स्वामी शिवशंभू माझे
आशिर्वाद आम्हां गोड त्यांनी दिले।।४।।
संतसंगतीत सत्यनीती ठेवा
तपस्वी खरे ते कृपावंत भोळे।।५।।

सत्य जे जे घडले जीवनांत माझ्या 
दत्तात्रयाशी मधुने वदिले।।६।।