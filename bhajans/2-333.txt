स्वामी दर्शनात परमानंद

लागला मज छंद
मंद सुगंध गोड आनंद।।धृ०।।

सुंदर तो घाट सरितेचा काठ
जाई वनातून पाऊल वाट
तो मकरंद हे मन धुंद।।१।।

शिरी शोभिवंत कल्पवृक्ष दाट
ध्यानस्थ राहे योगी तो समर्थ
कधी नयन बंद, करी धर्मदंड।।२।।

भीमा अमरजात वाहे जल संथ
योगी मूर्तीमंत तो जणू अनंत
घेतसे निवांत ध्यानानंद।।३।।

जगताचा नाथ काया भस्मांकित
सिध्दी रमतात तया चरणात
स्वामी दर्शनात परमानंद।।४।।

यतीचा निवास हृदय मंदिरात
मम जीवनात शिरी ठेवी हात
मधुभजनात पूर्णानंद।।५।।