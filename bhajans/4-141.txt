धन्य धन्य माया

(सुप्रसिध्द रेकॉर्ड गीत)

रचिलिस पृथ्वी कैशी, नच दिसे तो पाया 
धन्य धन्य माया तुझी ही असे देवराया ।।धृ०।।

निराकार तू भगवंत, शक्तिशाली एक 
घेतलीस मृत्युलोकीं, स्वरूपे अनेक 
भक्त संकटी सापडतां, जशी वाचवाया।।१।।

कुठें मूर्ती पाषाणाची, कुठें सोनियाची 
रावरंक आशा धरीती, चिंतनाची 
तुझ्या भक्ति प्रीतीने अर्पिती, तुझ्या चरणी काया।।२।।

देही मानवाच्या दिधली, ज्ञानेंद्रिये तू 
गीता ग्रंथी सुज्ञानाचे धडे लिहिले तू
शब्द सान माझे देवा, तुझी किर्ती गाया।।३।।