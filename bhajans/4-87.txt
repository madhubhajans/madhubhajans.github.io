रावणा श्रीरामाशी गाठ

आज घडा तो पापाचा भरला काठोकाठ
रावणा श्रीरामाशी गाठ।।धृ०।।

पंचवटीतूनी त्या जानकीला 
कपटाने तो घेऊनी गेला
वदली सीता त्या असूराला
केलाशी मम घात । रावणा श्रीरामाशी।।१।।

रानवने ती जागी झाली
वृक्षही रडले रडल्या वेली
आक्रोशाने सीता वदलि
शेवटी व्यर्थ अचार । रावणा।।२।।

त्या असूराला जर्जर केले
परंतू दोन्ही पंख तुटले
हळहळ करूनी शब्द उमटले
जटायूच्या मूखात । रावणा।।३।।

म्हणे मधुकर सीतामाई
सांगे रडूनी घाई घाई
तुझीया ऐशा कर्मा पाई
वाहतील रक्त पाट । रावणा।।४।।