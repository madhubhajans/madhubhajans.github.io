पायी खडावा 

पायी खडावा घाला गुरुवर
रुपतील पायी दुर्वांकुर।।धृ०।।

नाजुक पद ते कोमल भारी
पदकमळांची लीलाच न्यारी
अमृत प्रगटे त्या चरणावर।।१।।

ज्या चरणांचे तेज पसरले
त्या चरणांचे विश्व भूकेले
पाउल जपूनी त्या कुरणावर।।२।।

स्वामिजी मजला मनी भय वाटे
गर्द तृणात असतील काटे
अनवाणी ना जावे दुरदुर।।३।।

येती पथात त्या खाचा खळगे
सांगा प्रभूजी कां भय नलगे
पाहून मजला लागे हुरहुर।।४।।

हे मन माझे गाण्या आतूर
गातो जरी मी धडधडतो उर
मधुभजनात लागे ना सूर।।५।।