शरण गुरुदेव दत्ता

शरण शरण गुरुदेव दत्ता
किरण कृपेचे द्यावे अनाथा ।।धृ०।।

तुझे ते मंगल सुंदर दर्शन
हे पंचप्राण तुजला अर्पण
चरण धरून ठेवितो मी माथा।।१।।

तव आज्ञेने प्रपंच करीतो
परी अंतरी या तुजला स्मरीतो
हरण हरण अहंकार आता।।२।।

तू ॐकार ॐ दत्तराया
भक्ति ही कैशी जाइल वाया
जीवन मरण तुझियाच हाता।।३।।

या जीवनाच्या खडतर वाटा
त्या वाटेला फुटतो फाटा
भजन पुजन तव मी करीता।।४।।

तव भजनात भान हरपते
दुःख मनातील पार विसरते
सुखद जीवन मधुभजन श्रविता।।५।।