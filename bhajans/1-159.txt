धावत ये त्रिपुरारी

धावत ये त्रिपुरारी
जय गंगाधर तारी ।।धृ०।।

डमडम वाजे डमरू ऽऽऽ 
ध्वनी, मधूर, श्रवण तो करू 
राहशी तू, हिमगिरी ।।१।।

त्रिभूवनी नित तू हवा ऽऽऽ 
तरी, क्षणात, प्रगट तू शिवा 
जीवनी या, दुःख भारी ।।२।।

अर्पण तुज तनमन ऽऽऽ 
सदाशिवा घडो तव दर्शन, 
सेवक हा तव द्वारी ।।३।।

पदोपदी जीव चुकतो
तरी जीवास, या शीव मिळतो
नाम तुझे गुणकारी ।।४।।

यमदूत पाठी फिरती,
सवे सदा, शिवदूत असती, 
कोणी, कसा, मज मारी ।।५।।

गती मती तुझ्याच हाती 
मधुभजन आहे शिव स्तुति 
ऐकून ये ललकारी ।।६।।
