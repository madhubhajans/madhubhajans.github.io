कधी तुझी ती पंढरी पाहू

कधी तुझी ती पंढरी पाहू
पांडुरंगा पंढरीनाथा।।धृ०।।

तुझ्या कृपेवीण व्यर्थ सारे
असुनी धन ही ना कामा रे
किती हे डोळे, वाटेस लावू।।१।।

असेल माझा प्रणाम पहिला
नामदेवाच्या पायरीला
कधी पदी मी हे शिर ठेवू।।२।।

घरी नि दारी तुझाच धावा
कधी मी येईन तुझ्या त्या गावा
अजून किती रे मी दूर राहू।।३।।

तू जगजेठी गंगेतीरावर
युगे अठ्ठावीस उभा विटेवर
त्या चंद्रभागे केव्हा मी न्हाऊ।।४।।

तुझ्या भेटीची ही ओढ मजला
तुझ्या लीलेत जीव माझा रमला
मधुभजन ते किती मी गाऊ।।५।।