मनोदेवता 

विनवितसे, जीव मनोदेवतेला
समय निघून चालला।।धृ०।।

कर्म आधारीत, मनोवृत्तीत
वृत्ती असे ते संस्कारीत
जाणिव असो ती क्षणाक्षणाला।।१।।

प्रवास पुढला कधीही होईल
हा जीव जन्मा कुठेही जाईल
पडतील विचार मना शेवटाला।।२।।

पुण्याईची नबळी बाजू
त्या पापाचे झुकते तराजू
भलतीकडे वळे मन कशाला।।३।।

थोर दयानिधी तो गुरुराया
जावे तेथे उध्दाराया
वाटेवरी तो कली बैसलेला।।४।।

दोष विरहीत आचरण राहो
माया सागर दुरुनी पाहो
विसरू नये त्या मधुभजनाला ।।५।।