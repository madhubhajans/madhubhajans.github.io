- श्री राऊळ महाराज (पिंगुळी)

गंध चंदनाचा मजला आवडे अती
धुंद होतो संगीतात गुरु संगती ||धृ।।

भेटती न ठायी ठायी दैवी विभूती
तारीतात भाविकास तेच संकटी
रंगतात सान थोर ऐसे बोलती ।।१।।

पिंगुळीचे ते रहिवाशी राऊळनाथ
धावतात भक्तांसाठी ते दिनरात
छंद वाढविला त्यानी भक्तिच्या पथी
।।२।।

सिध्दवाणी त्या संताची भाग्यवान ऐकती
लेकी बोले सुने लागे ऐसे वागती
गुंग होई आनंदात माझी ती मती ।।३।।

मुर्तिमंत तो भगवंत सावळी ती कांती
शिर नमविता चरणावर मिळे आत्मशांती
मंद मंद तो सुगंध दरवळे किती ।।४।।
