ह्या दर्याच्या लाटेवरी-
(रेकॉर्डींग गीत)

ह्या दर्याच्या लाटेवरी, वारा हा जोर करी
चल रे नाखवा, वल्हव मचवा, जाऊंया पैल तीरी ।।धृ०।।

आभाळ भरलं, ढगानी रंगलं, धडकी भरली उरी
वादळं उठल, तुफान सुटलं, सुकाणू नीट धरी 
ह्या दर्याच्या लाटेवरी ।।१।।

दमाण सोडरे, शिड तूं पाड रे वाऱ्याच्या झोतावरी 
दर्या हा खोलरे, सावरी तोलरे धीर मनात धरी 
ह्या दर्याच्या लाटेवरी।।२।।

देवीच्या दारी, करीन वारी, ओटी भरून घरी 
मधु मुरारी, तो गिरिधारी, संकट दूर करी 
ह्या दर्याच्या लाटेवरी।।३।।