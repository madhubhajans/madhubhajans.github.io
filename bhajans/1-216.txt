तूच आधार

या दासाला तूच आधार थोर 
तुझे उपकार भवानी थोर तुझे उपकार ।।धृ०।।

कोण मी कुठला आलो कैसा 
हे जगदंबे मी हा ऐसा 
ओढ जीवाला रात्रंदिवसा 
काय असे हा प्रकार ।।१।।

नाव कशाला मम गाजावे 
भजन तुझे त्रिभुवनी वाजावे 
मजला दुर्गे तू सांगावे
काय करू मी विचार ।।२।।

धवल तनूवर कंचन शोभे 
जरतारी साडी सुंदर अंबे 
हास्य वदन ते तव जगदंबे
वंदन तुज शतवार ।।३।।

मोहूनी गेलो मी तव कवनी 
रोमरोमी तुची जननी 
गुण मी गातो या मधुभजनी
स्वप्न केलेसी साकार ।।४।।
