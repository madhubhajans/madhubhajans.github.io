कुळदेवी वंदन

हे कुळदेवी तुज वंदना 
वंदना गे म्हाळसाई ।।धृ।।

तु कुळजननी जन तव चरणी 
अवचित करशी मंगल करणी 
ती मिळे शांती तव दर्शना ।।१।।

दिव्य नि सुंदर ती तव मूर्ती 
कंचन भूषगे त्या तनुवरती 
हे ममताई तुज प्रार्थना ।२।।

तूच सहारा मम परिवारा 
देई निवारा मी तव द्वारा
ते भय नाही तव अंगणा ।।३।।

पूजन तुझे चिंतन तुझे
पालन करीतो कर्तव्याचे
हे करूणाई कर करूणा ।।४।।

तव गुण गातो मी दिनरात 
मन रमवितो मधुभजनात 
ही तव पायी मम याचना ।।५।।
